<!DOCTYPE html>
<html lang="be">
<head>
<meta charset="utf-8">
<title>Letter И - Lastouski Dictionary</title>
<script src="search.js"></script>
<style>
body { font-family: sans-serif; }
</style>
</head>
<body>
<nav><a href="index.html">Home</a></nav>
<h1>Letter И</h1>
<div>
<input type="text" id="search" placeholder="Search..." oninput="search()">
<div id="results"></div>
</div>
<ul><li><strong>И вусначки цалаваны. (Ш. т. И. ч. ИИ</strong> — стр. 30).</li>
<li><strong>ИВА</strong> — ж. агульнае радавое найменьне древаў Salix; верба.</li>
<li><strong>ИВЕРЕНЬ</strong> — м. аскромак, аскепак, вотшчабень. Аскромак каменя трапіў у вока. Аскепак, вотшчабень адляцеў ад палена.</li>
<li><strong>ИГИР</strong> — м. расьць, Acorus Calamus; aip.</li>
<li><strong>ИГЛА</strong> — ж. агульн. слав.; ігла, іголка, ігліца, ігольніца, ігляр, іглісты. Іглы бываюць рожнай формы і велічыні і тасоўна да гэтага маюць назовы: швацкая — іголка; да цараваньня назутак; да шыцьця радніны ўжываюць — шаршатку; да сшываньня мяхоў і рагож ужываюць доўгую іглу з закрыўленым канцом — швайку; да вышываньня воўнай і да ператыканьня узору на тканінах бяруць — ' вушатку; да рубнаваньня (вязанія) ужываюць кручок, пруткі.</li>
<li><strong>ИГОТЬ</strong> — ж. ручная ступка, асабліва мэталічная і ішклянная; мажджэрчык. У аптэках ужываюць шкляныя мажджэрчыкі.</li>
<li><strong>ИГРОК</strong> — — гулец, гулецкі. Гэта не гулецкая гульня. Гулецкія карты (игральныя).</li>
<li><strong>ИГУМЕН</strong> — м. ИГУМЕНЬЯ ж. грэцк. зьверхнік манастыра; ігумен, ігуменьня. Ня кождаму старцу ігуменам быці. Ты дачка ігуменава, а я папоўскі сын (не ашукаеш мяне). Пападьдзя памрэ — поп у ігуменах, а поп памрэ, пападзьдзя — па гуменах.</li>
<li><strong>ИДЕЯ</strong> — ж. лац. паняньце аб рэчы: умысловае выабражэньне рэчы; мысль, замысл; ідэя, ідэал — мысьлёвы прыклад дасканальнасьці; ідэолёгія — часьць мэтафізыкі або псыхолёгіі якая разважае аб мысьленьні і мысьлі; ідэаліст — хто захватваецца недасьціглымі мысьлёвымі выдумкамі; ідэалізм — м. філёзофія абапертая не на праявах матэрьяльнага сьвету, а духовага або умысловага.</li>
<li><strong>ИДИЛИЯ</strong> — ж. невялічкае апавяданьне, паэмат, з ідэальным выабражанем сельскага быту; ідыльля.</li>
<li><strong>ИДИОМА</strong> — ж. грэцк. мясцовая адмена мовы; гутарка.</li>
<li><strong>ИДИОТ</strong> — грэцк. недарэка ад нараджэньня, слабавумны, дурнаваты, дурань; ідзіота.</li>
<li><strong>ИДОЛ</strong> — м. фігура якая выабражае паганскага бога; балван, стод, балвахвальнік, зн. паганін.</li>
<li><strong>ИДТИ</strong> — агульн. слав. ісьці, ідзецца, ідомы.</li>
<li><strong>ИЖДИВЕНИЕ</strong> — ср. кошт, выдатак, наклад.</li>
<li><strong>ИЗАДНЫЙ</strong> — ср. сызпеклы.</li>
<li><strong>ИЗБА</strong> — м. сялянская хата; жытны драўляны дом; істоба, істобка. Слова паходзіць ад „тапіць“, ацяпляць; так сама як ад „комін“ паходзіць слова „комната“, а ў нас коўната, лац. cominata. Вышэйпрыведзеныя словы кніжныя, народная мова знае для абазначаньня жытнага будынку словы — хата і дом; а для абазначаньня чыстай палавіны — сьвятліца. Даўней, знанае было слова грыдня у знач. рас. „изба“ нашага цяперашняга „асець“. Гэтак, чытаем у Гвагніна (XVI ст.): „Русь Белая з поля зносіць уселякае збожжа ў чорныя (курныя) ізбы, якія яны грыднямі пазываюць, і там сушаць“. Грыдня, скарочанае градарня, або як называюць мясцамі асець — градніца; паводле Вітабскай вымовы „грыдніца“ бо ў вітабскім дыялекце а пераходзіць ў ы. Магчыма што гэтым найменьням даўней абазначалі асобны род курных хат. У кождым разе цяпер грыняй называюць абшырную сьвятліцу („избу“) надаючы адценак няўтульнасьці. Гэткая грыня, ані яе запоўніць, ані яе ацепліць! Грыня, як адрыня, хоць па ей сабак ганяй. Калі ў Друі прыехаў цырк і пабудаваў з дасок цырковы будынак на бульвары, то сяляне што былі па кірмашы, назвалі будынак „грыня“: Наехалі кулдышы (камэдыянты) і пабудавалі грыню ў якой будуць свае штукі паказываць,</li>
<li><strong>ИЗБАВЛЯТЬ</strong> — каго. ад чаго; збаўляць, выбаўляць; збаўленьне, выбаўленьне, збаўчы,  выбаўчы, збаўчы, выбаўчы, збаўнік, збавіцель, выбаўнік, выбавіцель.</li>
<li><strong>ИЗБАЛОВЫВАТЬ</strong> — каго, чым: разлядачыць, знароўліваць, знароўлены, разбэшчываць, разбэшчаны; распушчаць, распушчаны, распешчываць, распешчаны.</li>
<li><strong>ИЗБИВАТЬ</strong> — каго, што; зьбіваць, зьбіццё, зьбіток, зьбітка, зьбіты.</li>
<li><strong>ИЗБОИСТЫЙ</strong> — шлях, выбоісты.</li>
<li><strong>ИЗБИРАТЬ</strong> — што, каго; выбіраць, выбары, выбарны, выбаршчык, выбранец—нка.</li>
<li><strong>ИЗБЕГАТЬ</strong> — каго, чаго; унікаць. Унікаць людзей і ухінацца ад людзей.</li>
<li><strong>ИЗВАДИТЬ</strong> — прывучаць каго да чаго спакушаючы; знаджываць. У іх знаджаны дзеці равець. Знадзілі хлапца ігрышчамі.</li>
<li><strong>ИЗВАРА</strong> — ж. ИЗВАРКИ м. гушча якая астаецца ад варэньня квасу, мёду, піва; вываркі, бурда.</li>
<li><strong>ИЗВАЯТЬ</strong> — што, высеч, выдаўбіць з камяня або дрэва постаць чалавека, зьвера; вырэзаць, выдаўбіць.</li>
<li><strong>ИЗВАЯНИЕ</strong> — ср. рэзьба, постаць, выдаўбень.</li>
<li><strong>ИЗВЕРГАТЬ</strong> — што, каго; вызрынаць, вызрыгаць; выкідаць. Мора вызрынула, вызрыгнула, выкінула карабель на бераг.</li>
<li><strong>ИЗВЕРГ</strong> — м. вызрымень, выкідзень.</li>
<li><strong>ИЗВЕСТЬ</strong> — ж. грэцк. вапна, вапністы, вапняк, вапенны. Вапенны камень і вапністая зямля.</li>
<li><strong>ИЗВИХНУТЬ</strong> — што, зьвіхнуць.</li>
<li><strong>ИЗВЛЕКАТЬ</strong> — каго, што, адкуль з чаго; выцягаць, вывалаківаць, вытусаць. Выцягнулі, вытусілі грошы з кішаня. Выцягнуў, вымусіў з бяды. Вытуснуў зуб. Слова туснасьць, ужываецца ў значэньні рас. „влеченіе“: Німа ніякай туснасьці да ежы. Мае хлапец туснасьць, да навукі. І наадварот нетусны — „непривлекательный“: Нетусны дзеўка мае выгляд (Вяліжск. п.; Бешанкавічы).</li>
<li><strong>ИЗВЛЕЧЕНИЕ</strong> — ср. выцяг. Выцяг, выпіс з кніг гродзкіх.</li>
<li><strong>ИЗВНУТРЬ</strong> — прысл. сызнутра, зсярэдзіны.</li>
<li><strong>ИЗВОДИТЬ</strong> — што, каго; вывадзіць, траціць, выдаваць. Парай, як вывадзіць мышэй. Ен прывык ужо выдаваць, траціць на марна грошы. А такжа: губіць, марыць. Прусакоў мораць бурай.</li>
<li><strong>ИЗВОЗ</strong> — м. промысел возкай тавараў; павозьніцтва. У павоз выехаў сын. Павозчыкі даўней шмат зараблялі павозам.</li>
<li><strong>ИЗВОЗЧИК</strong> — м. павозчык, вазец, вазіла. Ламавы павозьнік: панараднік. Сьвяты Юры за павозьнічка, Сьвяты Мікола за паплечнічка. (Вал. п. Рог. пав. Ром. 8-9 172). … „Малады акром свата і дружкі выбірае сабе яшчэ маршала, чэсніка, старасту, вазілу,  кубельніка, закосьнікаў і інш.“ (Крачк, стр. 26).</li>
<li><strong>ИЗВОЛИТЬ</strong> — на што; дазволіць, хацець вымагаць; жадаць. Пан гэтага не жадае.</li>
<li><strong>ИЗВОЛЬТЕ</strong> — прысл. рач, рачыць. Рачце за сталы цісовыя, абрусы бялёвыя (вясельнае запрошаньне гасьцей).</li>
<li><strong>ИЗВОРОТ</strong> — м. выкрут. Знайшоў такі выкрутку. Выкруткамі перабіваецца.</li>
<li><strong>ИЗВРАЩАТЬ</strong> — каго, што; перакручываць, вызварачываць, выпачаць. Перакруціў вызьвярнуў факты.</li>
<li><strong>ИЗВРАЩЕНИЕ</strong> — ср. выпачаньне, Выпачаны смак, характар, обычай.</li>
<li><strong>ИЗВЕДЫВАТЬ</strong> — што, дазнаваць. Не дазнаўшы броду ня сунься ў воду. Дазнаны прыяцель.</li>
<li><strong>ИЗВЕСТИЕ</strong> — ср. ведамка, чутка, навіна, зьвестка.</li>
<li><strong>ИЗВЕЩЕНИЕ</strong> — ср. павядомленьне, наказ.</li>
<li><strong>ИЗВЕТ</strong> — м. данос, вызвед. Вызведамі займаецца.</li>
<li><strong>ИЗГАДИТЬ</strong> — што, згідзіць, загідзіць.</li>
<li><strong>ИЗГНАНИЕ</strong> — ср. выгнаньне. На выгнаньні памер.</li>
<li><strong>ИЗГОЛОВОК</strong> — м. узгаловак, узгалоўе.</li>
<li><strong>ИЗГОНЯТЬ</strong> — каго, выганяць, выгнанец.</li>
<li><strong>ИЗГОРОДЬ</strong> — ж. загарода, загародка; тын. Цераз рэчку, цераз тын, Палюбіў мяне Юстын. Н. П, Дзіс. п. Паламаў ён мой жалезны тын, Патаптаў маю руту-мяту. Ром. 8-9, 151. Бых. п. Ой чый-то двор, што зялезны тын, Зялезны тын медзяны вароты. Залатыя клеткі, сярэбраны замкі? Ром. 8-9 157. Гом. пав.</li>
<li><strong>ИЗГОРБИТЬ</strong> — каго, што; выгарбіць, выгарбак.</li>
<li><strong>ИЗГРОБНЫЙ</strong> — голас, загробны, замагільны.</li>
<li><strong>ИЗГРЕБКИ</strong> — ср. згрэбьбя, згрэбны; выграбкі.</li>
<li><strong>ИЗГРОХОТАТЬ</strong> — што; здрузгатаць.</li>
<li><strong>ИЗГРИЗОК</strong> — м. агрызак. Агрызак хлеба. Мышыны агрызак.</li>
<li><strong>ИЗГРЯЗНИТЬ</strong> — што, збрудзіць, загразіць.</li>
<li><strong>ИЗДАВАТЬ</strong> — згук, выдаваць. Выдаваць кнігі, грошы.</li>
<li><strong>ИЗДАНИЕ</strong> — ср. выданьне, выдавецтва, выдавец.</li>
<li><strong>ИЗДАВНА</strong> — прысл. сыздаўна. У нас сыздаўна так вядзецца.</li>
<li><strong>ИЗДАЛИ</strong> — прысл. сыздалі. Сыздалі прыехалі. Гразіцца мыша на ката, ды сыздалі. Сыздальны чалавек.</li>
<li><strong>ИЗДЕРГАТЬ</strong> — што, паскубаць, падзерці; сутаргамі, хварабліва: сторгаць, сторгай. Паскубі кужэліну на скубаніцу да ран. Сморгала яго сутарга.</li>
<li><strong>ИЗДЕРЖИВАТЬ</strong> — што, выдаваць, пражываць, траціць.</li>
<li><strong>ИЗДОБА</strong> — ж. прыправа, закраса.</li>
<li><strong>ИЗДОВОЛИТЬ</strong> — каго чым, здаволіць.</li>
<li><strong>ИЗДРЕВНИЙ</strong> — абычай, здаўны, спрадаўны.</li>
<li><strong>ИЗДЕВАТЬСЯ</strong> — над кім; зьдзекавацца, здзекі. Што з няўмекі строіць зьдзекі.</li>
<li><strong>ИЗДЕЛИЕ</strong> — ср. выраб, вырабляць. Вырабы хатняга рэмясла, ткацкіе, ганчарныя.</li>
<li><strong>ИЗДЕЛЬНАЯ</strong> — плата, зробная.</li>
<li><strong>ИЗЖАЛИВАТЬ</strong> — каго, сажгаць, зжыгаць. Зжыгалі, сажгалі пчолы каня.</li>
<li><strong>ИЗЖАРИВАТЬ</strong> — што, спражыць, спятрашыць. Выпетрыў чорт бы скурат (Сержп.).</li>
<li><strong>ИЗЖИВАТЬ</strong> — што, зжываць. Век зжыць ня мех сшыць.</li>
<li><strong>ИЗЖОГА</strong> — ж. пякотка. Пякотка пячэ ў горле.</li>
<li><strong>ИЗЗАРАНЬЯ</strong> — прысл. спазараньня, спазаранку.</li>
<li><strong>ИСКЛЮЧЕНИЕ</strong> — ср. вынятак.</li>
<li><strong>ИЗЛОВЛЯТЬ</strong> — каго, лавіць, злавіць, злавіцца.</li>
<li><strong>ИЗЛАГАТЬ</strong> — што, выкладаць.</li>
<li><strong>ИЗЛОЖЕНИЕ</strong> — ср. выклад. Выклад кароткі, ясны.</li>
<li><strong>ИЗЛИВАТЬ</strong> — што з чаго; выліваць.</li>
<li><strong>ИЗЛИТИЕ</strong> — ср. выліў. Выліў ракі, жалю.</li>
<li><strong>ИЗЛИЦЕВАТЬ</strong> — што, зьніцаваць, пераніцаваць.</li>
<li><strong>ИЗЛОМАТЬ</strong> — што, зламаць, сызлом.</li>
<li><strong>ИЗЛУЧАТЬ</strong> — час, пару; улучаць.</li>
<li><strong>ИЗМАЯТЬ</strong> — каго, змарыць, замучыць.</li>
<li><strong>ИЗМЕЛИТЬ</strong> — ваду, зьмяліць, мелкі; зрабіць дробным; спарушыць, здрабніць.</li>
<li><strong>ИЗМИНАТЬ</strong> — што, зьмязджаць.</li>
<li><strong>ИЗМОРОЗЬ</strong> — ж. замерзшая ў паветры або на рэчах пара; шаць, шэрань.</li>
<li><strong>ИЗМОР</strong> — м. сызмор. Узяць каго сызморам.</li>
<li><strong>ИЗМОЧАЛИВАТЬ</strong> — што, разьбіць на валокны, зьвехціць, размызгатаць, разгвазгаць.</li>
<li><strong>ИЗМЕНЯТЬ</strong> — што, даваць адну рэчь за другую, замяняць, перамяняць.</li>
<li><strong>ИЗМЕНА</strong> — ж. нявернасьць, перамена ў пачуцьцях, ў мысьлях ў адваротную старану; зрада, зраднік, зраджываць; зрада, зрадніцтва, зраджаць.</li>
<li><strong>ИЗМЕРЯТЬ</strong> — што, вымяраць, вымерываць, вымер.</li>
<li><strong>ИЗМЕРЕНИЕ</strong> — ср. вымер памер, спамер.</li>
<li><strong>ИЗМЯТЬ</strong> — што, скомкаць, скомшыць.</li>
<li><strong>ИЗНАНКА</strong> — ж. выварат, подшэўка, зьнічка, зьніцная старана.</li>
<li><strong>ИЗНАСИЛИВАТЬ</strong> — каго, спанясілаваць, згвалціць.</li>
<li><strong>ИЗНАЧАЛА</strong> — прысл. спачатку.</li>
<li><strong>ИЗНОЖЬЕ</strong> — ср. ніжні, узножны канец ложка; узножжа.</li>
<li><strong>ИЗНОРАВЛИВАТЬ</strong> — каго, разбязурываць, знараўліваць.</li>
<li><strong>ИЗНУРЯТЬ</strong> — каго, марыць, марчыць. Змарыў каня. Марыць голадам. Марчыць сэрца сваё тугай.</li>
<li><strong>ИЗНЕДРЯТЬ</strong> — што, спанатрыць.</li>
<li><strong>ИЗНЕЖИВАТЬ</strong> — каго, здалікачываць, здалікачаны; спакволіваць, спаквоны.</li>
<li><strong>ИЗНЯТЬ</strong> — што, вызняць, вызняткі.</li>
<li><strong>ИЗОБИДЕТЬ</strong> — каго, спакрыўдзіць, спакрыўджаны.</li>
<li><strong>ИЗОБИЛИЕ</strong> — ср. аквітасьць. Усяго аквіта было. Аквіты ураджай сёлета. Багацьце; Багаты ураджай, багаты прыём. Усяго багата было.</li>
<li><strong>ИЗОБЛИЧАТЬ</strong> — каго у чым; раскрываць, вінаваціць, высьвятляць.</li>
<li><strong>ИЗОБРЕТАТЬ</strong> — што, вынаходзіць, вынаходчывасьць, вынаходчык, вынахад.</li>
<li><strong>ИЗОГРАФИЯ</strong> — ж. грэцк. навука аб маляваньні сьвятых на абразах; ізографія.</li>
<li><strong>ИЗОЛИРОВАТЬ</strong> — што, аддзяліць ад усяго акружаючага; ізаляваць.</li>
<li><strong>ИЗОСТРЯТЬ</strong> — што, вастрыць, завастраць; аб умысловых рэчах гаворыцца; „изощрять“. Выкруты дыялектыкі не завастраюць розум, а толькі ухітраюць яго крывадушнасьцю.</li>
<li><strong>ИЗОТЕРМЫ</strong> — ж. мн. грэцк. пункты аднаго і таго-ж паўклубьбя зямлі; дзе сярэдняя цяплата аднастайная; ізотэрмы, адноцеплі.</li>
<li><strong>ИЗРОЖДЕНИЕ</strong> — ср. вызродзьдзе, вызрадак.</li>
<li><strong>ИЗРАЗЕЦ</strong> — м. гліняная пліта зьверху паліваная; кахля, кахлёвы, кахляр.</li>
<li><strong>ИЗРАНА</strong> — прысл. спазараньня.</li>
<li><strong>ИЗРАСХОДОВАТЬ</strong> — што, выдаць, выдаткаваць.</li>
<li><strong>ИЗРЕКАТЬ</strong> — што, высказываць, выслаўляць.</li>
<li><strong>ИЗРЕЧЕНИЕ</strong> — ср. выслоў, высказ.</li>
<li><strong>ИЗРУБАТЬ</strong> — што, зсякаць.</li>
<li><strong>ИЗРУГАТЬ</strong> — каго, злаяць.</li>
<li><strong>ИЗРЫГАТЬ</strong> — што, вырыгаць, адрыгаць. Карова адрыгае жвачку. Печ вырыгае агонь.</li>
<li><strong>ИЗРЫТЬ</strong> — што, скапаць. Скапаць зямлю.</li>
<li><strong>ИЗРЕДЬ</strong> — прысл, спорэзь, рады ў гады.</li>
<li><strong>ИЗРЕЗ</strong> — м. адрэз. На адрэзе папэцкана.</li>
<li><strong>ИЗСАЛИТЬ</strong> — што, вытлусьціць, затлусьціць.</li>
<li><strong>ИЗСКОБЛИТЬ</strong> — што, саскабліць.</li>
<li><strong>ИЗСЛЕЖИВАТЬ</strong> — зьвера, высьледжываць.</li>
<li><strong>ИЗСЛЕДОВАНИЕ</strong> — ср. досьлед, дасьледчык, дасьледаваньне; дацяканьне, дацякач, дацякаць.</li>
<li><strong>ИЗСТАРИ</strong> — прысл. сыздаўна, здаўна, з старадаўна.</li>
<li><strong>ИЗСТЕГАТЬ</strong> — каго, адсьцябаць, высьцябаць.</li>
<li><strong>ИЗСТОНАТЬ</strong> — нуду сваю, выстагнаць.</li>
<li><strong>ИЗСТРАДАТЬ</strong> — што, вымучыць.</li>
<li><strong>ИЗСТРАДАНИЕ</strong> — ср. вымучаньне, змучаньне.</li>
<li><strong>ИЗСТУПАТЬ</strong> — с чаго, саступаць.</li>
<li><strong>ИЗСЧИТЫВАТЬ</strong> — што, сасчотаваць.</li>
<li><strong>ИЗСЕКАТЬ</strong> — што, высякаць, вырубаць.</li>
<li><strong>ИЗУВАТЬ</strong> — каго, вызуваць.</li>
<li><strong>ИЗУВЕРТКА</strong> — ж. выкрутка.</li>
<li><strong>ИЗУВЕРСТВО</strong> — ср. фанатызм, фанатык.</li>
<li><strong>ИЗУВЕЧИВАТЬ</strong> — каго, бязвечыць, абязвечыць; пакалечыць; бязьвечча, калецтва.</li>
<li><strong>ИЗУГЛИВАТЬ</strong> — што, звугаліваць, звугалены.</li>
<li><strong>ИЗУКРАШИВАТЬ</strong> — што, аздабляць.</li>
<li><strong>ИЗУМЛЯТЬ</strong> — каго чым, зьдзіўляць, дзівіць даводзіць да найвышэйшага подзіву; здумляць, здумеўся.</li>
<li><strong>ИЗУМИТЕЛЬНО</strong> — ср. здумеўна, зумеўна. Аж я зумеўся гэта пачуўшы. Зумеліся людзі гледзячы на гэта дзіва.</li>
<li><strong>ИЗУМРУД</strong> — м. дарагі камень зялёнага колеру; шмарагд.</li>
<li><strong>ИЗУРОДОВАТЬ</strong> — каго, што; калечыць.</li>
<li><strong>ИЗУЧАТЬ</strong> — што, вывучаць, вывучацца, вывучаньне, вывучаны. Ен вывучае старыя мовы. Я хачу пачаць вывучацца прыроды.</li>
<li><strong>ИЗЯВЛЯТЬ</strong> — што, выяўляць, выяўна, выяўленьне.</li>
<li><strong>ИЗЯЗВЛЯТЬ</strong> — што, каго; раніць, параніць.</li>
<li><strong>ИЗЯН</strong> — м. вада, вадлівы. Ніякай вады німа ў каня. Якая вада ў дзеўкі? Ніякой вады німа.</li>
<li><strong>ИЗЯСНЯТЬ</strong> — што, каму; тлумачыць, выясьняць, выкладаць.</li>
<li><strong>ИЗЯСНЕНИЕ</strong> — ср. тлумачэньне, выклад, выясьненьне.</li>
<li><strong>ИЗЯТИЕ</strong> — ср. вызняцьце, вызняты.</li>
<li><strong>ИЗЫСКАНИЕ</strong> — ср. вышуканьне, вынахад, дацяканьне.</li>
<li><strong>ИЗЫТОЖИТЬ</strong> — грошы, счотаваць, сасчотаваць.</li>
<li><strong>ИЗЮМ</strong> — м. зборн. сушаныя вінагрозьдзі: разынкі, граздынкі. Граздынкамі называюць разынкі ў грозьдзях.</li>
<li><strong>ИКОТА</strong> — ж. ікаўка, гікаўка,</li>
<li><strong>ИКОНА</strong> — ж. грэцк. ікона, абраз.</li>
<li><strong>ИКОСАЭДР</strong> — ж. грэцк, цела якое мае дванадцаць роўнабочных трыкутнікаў. Гэта адзін з правільных многасьценаў твораных з клуба, зрэзаньнём адсекаў; ікосаэдр.</li>
<li><strong>ИКРА</strong> — ж. мясістая часьць падкаленьня; ікры.</li>
<li><strong>ИЛЕМ</strong> — м. ИЛЬМА ж. дрэва Ulmus campestris; бераст.</li>
<li><strong>ИЛИ</strong> — злуч. або, ці; Ці тое бяры, ці другое. Швагер або жончын брат.</li>
<li><strong>ИЛ</strong> — м. буза. Бузаватае дно ў возеры.</li>
<li><strong>ИЛЮЗИЯ</strong> — ж. франц. абман зроку, чову, выабражэньня; ілюзія, мікраць. Мікрамі называюць іскрынкі і клубікі, якія здаюцца ў вачах перад сном.</li>
<li><strong>ИЛЮМИНОВАТЬ</strong> — што, франц. прыбіраць агнямі, кветкамі; размалёвываць фарбамі; люмінаваць.</li>
<li><strong>ИЛЮСТРОВАТЬ</strong> — выданьне, кнігу, франц. аздабляць рысункамі; ілюстраваць.</li>
<li><strong>ИМПОНИРОВАТЬ</strong> — франц. імпанаваць.</li>
<li><strong>ИМПРОВИЗИРОВАТЬ</strong> — што, італьян. гаварыць вершамі, укладаючы вершы; гаварыць прамову не падгатовуючыся; гаварыць с памяці; імправізаваць.</li>
<li><strong>ИМЕТЬ</strong> — што, мець. Лепей мець, як ня мець.</li>
<li><strong>ИМЕНЬЕ</strong> — ср. маетнасьць, маемасьць; собіна; дабытак.</li>
<li><strong>ИМЯ</strong> — ср. агульн. слав.; імя, іменны; мяно, мяняваць, мяноўна, мянушка. Я-ж не бязмяноўная авечка. Як тваё імя? Іменны білет. Поракла, прозьвішча, другое, ня хроснае імя.</li>
<li><strong>ИМЕННО</strong> — прысл. мяноўна, мянаваць.</li>
<li><strong>ИНБИРЬ</strong> — м. Amomum Zingiber; імбір.</li>
<li><strong>ИНВАЛИД</strong> — м. франц. заслужаны ваяр няздольны ўжо да службы; інвалід—дка.</li>
<li><strong>ИНВЕНТАРЬ</strong> — м. лац. сьпісаньне маетнасьці, зямель, рэчаў; інвэнтар.</li>
<li><strong>ИНГРЕНДИЕНЦИИ</strong> — мн. лац. складныя часьці мяшаніцы, найчасьцей лекарскай; інгрэдыенціі.</li>
<li><strong>ИНДИВИД</strong> — м. лац. асоба, адзінка; індывід індывідуальнае.</li>
<li><strong>ИНДИКТ</strong> — м. лац. пятнадцацілетні працяг часу; лічыцца ад 1 верасьня; індыкт.</li>
<li><strong>ИНДИФЕРЕНТИЗМ</strong> — м. лац. безразрожлівасьць, роўнадушлівасьць.</li>
<li><strong>ИНДУЛЬГЕНЦИЯ</strong> — ж. лац. дараваньне грахоў. Нашы уніяты называлі гэта прошчай.</li>
<li><strong>ИНДУСТРИЯ</strong> — ж. франц. працавітасьць, умецтва промыслаў; прамысловасьць, індустрыя.</li>
<li><strong>ИНДЮК</strong> — м. індык, калакут.</li>
<li><strong>ИНЕРЦИЯ</strong> — ж. лац. фіз; нячыннасьць цел бяз зьнешняй пабудкі; інэрція, нядзейнасьць.</li>
<li><strong>ИНЖИНЕР</strong> — м. вучоны будаўнік, але ня жытных дамоў (гэта архітэктар) а другіх будынкаў і рэчаў; інжынер.</li>
<li><strong>ИНЖИР</strong> — м. тур. фігі, ягадніцы.</li>
<li><strong>ИНИЦИАТИВА</strong> — ж. лац. пачын, ініціятыва.</li>
<li><strong>ИНКВИЗИЦИЯ</strong> — ж. лац. суд духоўны устаноўлены папежамі для розыску і суда над праступнікамі супроць веры: інквызыція.</li>
<li><strong>ИНКОГНИТО</strong> — прысл. з лац.; не пад сваім мяном, не апавяшчаючы сваю годнасьць, названьне; інкогніта.</li>
<li><strong>ИНКОРПОРАЦИЯ</strong> — лац. злучыць, зьліць у адно, ўлучыць, аб’яднаць; інкорпорація. Німа ніякай патрэбы ўжываць гэтае някшталтнае слова ў нашай мове: яго саўсім заступае слова — ўлучыць, ўлучэньне.</li>
<li><strong>ИНОВЕРИЕ</strong> — ср. рознавернасьць, рознаверны, рознавер.</li>
<li><strong>ИНОК</strong> — м. ИНОКИНЯ ж. законнік—ца; паслушнік—ца.</li>
<li><strong>ИНОМЫСЛИЕ</strong> — ср. інамыснасьць, інамысна.</li>
<li><strong>ИНОСКАЗАНИЕ</strong> — ср. алягорыя, іносказ, інасказны.</li>
<li><strong>ИНСИНУАЦИЯ</strong> — ж. лац. тайная абмова, падбураньне; інсынуація, брахня.</li>
<li><strong>ИНСПЕКТОР</strong> — м. лацін. дастойнасьць надаваная даглядчыку, загадчыку пад чым; інспэктар, інспэкція.</li>
<li><strong>ИНСТАНЦИЯ</strong> — ж. лац. ступень, у значэньні высшага, сярэдняга ці нізшага месца суда; інстанція.</li>
<li><strong>ИНСТИНКТ</strong> — м. лац. несьвядомая ўнутранная пабудка паводле якой паступаюць зьверы; інстынкт, пабудка.</li>
<li><strong>ИНСТИТУТ</strong> — м. франц. выхаваўчая вучомная установа; інстытут.</li>
<li><strong>ИНСТРУКЦИЯ</strong> — ж. лацінс; наказ, інструкція.</li>
<li><strong>ИНСТРУМЕНТ</strong> — м. лац. усякая ручная прылада ці устройства для якой колечы работы, пачынаючы ад касаргі (рычага), нажа і сякеры, да компаса і тэлескопу прылада, інструмант.</li>
<li><strong>ИНСУРЕКЦИЯ</strong> — ж. лац. бунт, паўстаньне.</li>
<li><strong>ИНСУРГЕНТ</strong> — м. лац. паўстанец, бунтар.</li>
<li><strong>ИНТЕГРАЛ</strong> — м. мат. лац. аканечная сызмерная вялічыня ў тасунку да несканечна малой яе часьці дыфэрэнціялу; інтэграл.</li>
<li><strong>ИНТЕЛЕКТУАЛЬНЫЙ</strong> — лац. умысловы, духовы і разумны; інтэлектуальны.</li>
<li><strong>ИНТЕНДАНТ</strong> — м. франц. хто кіруе еміннымі і другімі засабамі войска; шафар, інтэндант.</li>
<li><strong>ИНТЕНСИВНЫЙ</strong> — лац. сільны і напорысты; інтэнсыўны, напорысты.</li>
<li><strong>ИНТЕРВАЛ</strong> — м. франц. пустая праміжлегласьць; прагал, інтэрвал.</li>
<li><strong>ИНТЕРЕС</strong> — м. франц. прыбытак, зыск; зацікаўленасьць; карысьць, цікаўнасьць, справа.</li>
<li><strong>ИНТЕРМЕДИЯ</strong> — м. лац. невялікі тэатральны твор, напісаны для прадстаўленьня паміж другіх двох відовішч, яно або служыць ўступам да другога, або датыча сьвяткаванай урачыстасьці; інтэрмэдзія.</li>
<li><strong>ИНТИМНЫЙ</strong> — лац. блізкі, паміжсобны, таёмны; інтымны, паміжсобны.</li>
<li><strong>ИНТОНАЦИЯ</strong> — ж. лац. асабліва сільны націск голасам на слове, інтанація.</li>
<li><strong>ИНТРИГА</strong> — м. франц. юджаньне, падкопы, нагаворы і чыны з мэтай каму пашкодзіць — каверза, каверзь, каверзьнік—ца; любоўная зьвязь — баламутня, баламут, баламутка, баламуцтва; завязка, апорны пункт камэдзіі або драмы, зазвычай каханьне з якога родзяцца падкопы, каверзы — завязка; інтрыга.</li>
<li><strong>ИНТРОДУКЦИЯ</strong> — ж. муз. фр. ўступ.</li>
<li><strong>ИНФАНТЕРИЯ</strong> — ж. франц. пяхотнае войска, пяхота. Генерал от инфантеріи — поўны генерал пяхоты.</li>
<li><strong>ИНФЛАМАЦИЯ</strong> — ж. лекар. запаленьне.</li>
<li><strong>ИНФЛЕКСИЯ</strong> — праменьняў святла ж. наклон.</li>
<li><strong>ИНФУЗОРИЯ</strong> — ж. лац. мікраскапічная жывулька, ва ўсіх цеклацях, асабліва ў кіснучых і загніваючых; інфузорыя. Адмены іх: монада або пункцік, клубцік, вітушок, раскірзок.</li>
<li><strong>ИПОКРИТ</strong> — м. грэцк. аблыжны і скрытны пакорлівец; гіпакрыта, гіпакрыція.</li>
<li><strong>ИРАЦИОНАЛЬНЫЙ</strong> — лац. бязсэнсоўны, не разумны, не карысны; недамэтны.</li>
<li><strong>ИРРЕГУЛЯРНЫЙ</strong> — лац. неакуратны, няроўны, няўладжаны; няўладжаны.</li>
<li><strong>ИРИГАЦИЯ</strong> — ж. лац. заліваньне вадой поля, паласканьне; затопа.</li>
<li><strong>ИРОНИЯ</strong> — ж. грэцк. насьмешлівая пахвала, пахвала якая выражае дакор, іронія, хлусьва.</li>
<li><strong>ИСКАЖАТЬ</strong> — што, перайначываць, выабражаць на выварат; казіць.</li>
<li><strong>ИСКАНИЕ</strong> — ср. шуканьне. Сталі чытаць, імя шукаць, Імя шукаць, чым сына зваць. (Рог. п. Ром. 8—9 с. 172).</li>
<li><strong>ИСКОПОК</strong> — м. выкапень, выкапка, капанец.</li>
<li><strong>ИСКЛЮЧАТЬ</strong> — што, выкідаць з ліку, адкідаць; выключаць, выключна, выключнасьць; вызьнімаць. Гэта выключнае здарэньне. Я ем выключна жытні хлеб.</li>
<li><strong>ИСКОВЫРЯТЬ</strong> — што, скалыпаць.</li>
<li><strong>ИСКОЛЕСИТЬ</strong> — што, скалакружыць. Я скалакружыў ўсю аколіцу.</li>
<li><strong>ИСКОЛОТИТЬ</strong> — каго, што, зьбіць. Зьбіў яго на кіслае яблыка.</li>
<li><strong>ИСКОНИ</strong> — прысл. спракон, спраконна, спракавечна. Спракон так вядзецца, што жана мужу паддаецца.</li>
<li><strong>ИСКОНОПАЧИВАТЬ</strong> — што выпаклёвываць.</li>
<li><strong>ИСКОРЕНЯТЬ</strong> — што, выкараняць, выпленяць. Выпленіў асот ў гародзе. Выпленіў ды выкараніў Бог род іхні.</li>
<li><strong>ИСКОРОБИТЬ</strong> — што, скарабаціць, пакарабаціць, карабаціць. Дошкі паракабаціліся. Стол скарабаціўся.</li>
<li><strong>ИСКРА</strong> — ж. маленькая частачка распаленага, агністая крупінка; іскра, яска, ясачны, іскрысты, іскравы, іскранік, іскрыць, іскрысты.</li>
<li><strong>ИСКУПАТЬ</strong> — што, выкупляць, адкупляць.</li>
<li><strong>ИСКУШАТЬ</strong> — каго, чым; спакушаць, спакуса, спакусьнік-ніца, спакусьлівы; блазіць. Блазіць мяне нячысты.</li>
<li><strong>ИСКУСТВО</strong> — ср. умецтва, штука, мастацтва.</li>
<li><strong>ИСКУШЕНИЕ</strong> — ср. спакуса; блазь. Нячысты ўсякую блазь (спакусу) рабіў, а ткі не зблазіў.</li>
<li><strong>ИСК</strong> — м. спозыск. Спозыск доўгу.</li>
<li><strong>ИСПАРЯТЬ</strong> — што, выпарываць.</li>
<li><strong>ИСПАРЕНИЕ</strong> — ср. выпар, выпарына, выпары, параваньне. Ня толькі вада, але і лед парце. Выпары цела называюцца потам.</li>
<li><strong>ИСПАЧКАТЬ</strong> — што, сьпэцкаць.</li>
<li><strong>ИСПЕЧЬ</strong> — што, сьпячы, сьпечаны.</li>
<li><strong>ИСПЕЛЕНАТЬ</strong> — дзяцё, сьпавіць.</li>
<li><strong>ИСПЕПЕЛИТЬ</strong> — што, спапяліць.</li>
<li><strong>ИСПЕРВА</strong> — прысл. сьпярша. Сьпярша ты, пасьля ўжо я. Сьпярша работа, а пасьля спачынак.</li>
<li><strong>ИСПЕСТРИТЬ</strong> — што, спярэсьціць, зпстрыкаціць. Мухі спстрыкацілі акно.</li>
<li><strong>ИСПОВЕДЫВАТЬ</strong> — веру, вызнаваць. Вызнаю веру хрысьціянскую. Вызнаю грахі мае.</li>
<li><strong>ИСПОВЕДАНИЕ</strong> — ср. вызнаньне, вера, рэлігія.</li>
<li><strong>ИСПОВЕДЬ</strong> — ж. споведзь, спавядацца, спаведнік.</li>
<li><strong>ИСПОДВОЛЬ</strong> — прысл. спавольна, сполегка, злягка. Спавольна, сполегка і вольху сагбаеш.</li>
<li><strong>ИСПОДНИЦА</strong> — ж. спадніца.</li>
<li><strong>ИСПОКОН</strong> — прысл. спракон, спракон веку спраконны.</li>
<li><strong>ИСПОЛА</strong> — прысл. на палавіну, палавіньнік, або запашнік які абрабляе зямлю за палавіну ураджаю.</li>
<li><strong>ИСПОЛАТЬ</strong> — выклік, з грэцк. слава.</li>
<li><strong>ИСПОЛИН</strong> — м. нязвычайна вялікі: волат, гігас.</li>
<li><strong>ИСПОЛНЯТЬ</strong> — што, выпаўняць, выпаўненьне, выпаўніцель-ніца; выконываць, выкананьне выканальнасьць.</li>
<li><strong>ИСПОЛОСИТЬ</strong> — што, спалосаваць.</li>
<li><strong>ИСПОЛОСКАТЬ</strong> — што, спаласкаць.</li>
<li><strong>ИСПОЛОХ</strong> — м. перапалох, спалох.</li>
<li><strong>ИСПОЛЬЗОВАТЬ</strong> — каго, выкарыстаць.</li>
<li><strong>ИСПОРТИТЬ</strong> — што, сапсаваць, сапсуты.</li>
<li><strong>ИСПОРЕДЬ</strong> — прысл. рэдка, калі-не калі, рады ў гады.</li>
<li><strong>ИСПОТЧЕВАТЬ</strong> — што, счаставаць. Счаставаў усю гарэлку.</li>
<li><strong>ИСПОШЛЯТЬ</strong> — каго, што; сплыжаць, плыгкі. Ен ўсё чыстае, прыгожае умее сплыжыць, зрабіць агідным плыгкім (ад „плы(і)гаць“ скакаць як жаба).</li>
<li><strong>ИСПРАВЛЯТЬ</strong> — што, каго; папраўляць, паправа.</li>
<li><strong>ИСПРАВНИК</strong> — м. зьверхнік земскай паліціі; спраўнік.</li>
<li><strong>ИСПРАЖЕНИЕ</strong> — ср. спарожжа, спаражняць.</li>
<li><strong>ИСПРАШИВАТЬ</strong> — што ў каго; дамагацца просьбай; прасіць пазваленьня зьверхнасьці; прасіць, просьба, прошаны, просьбіт-тка.</li>
<li><strong>ИСПРОБОВАТЬ</strong> — што, выпрабаваць.</li>
<li><strong>ИСПРОВЕРГАТЬ</strong> — што, вывяртаць, вываротлівы.</li>
<li><strong>ИСПРЯМЛЯТЬ</strong> — што, спрастовываць.</li>
<li><strong>ИСПУГАТЬ</strong> — каго спужаць, спудзіць: ўлякнуць, спалашыць.</li>
<li><strong>ИСПУГ</strong> — м. спужа, упуд; злякнасьць, злякненьне; спалох. З упуду, са спужы, са злякненьня, са спалоху, хварэе.</li>
<li><strong>ИСПУПОК</strong> — м. пупавая папула, выпаданьне кішок у падскурны прарыў пупка; грызь.</li>
<li><strong>ИСПУСКАТЬ</strong> — што, з чаго; выпускаць; выдаваць з сябе крык; выдаваць; выпускаць („испускать“) душу, аддаць Богу душу.</li>
<li><strong>ИСПЫТЫВАТЬ</strong> — што, каго; выспрабовываць, выпрабовываць, выпрабоўка, выспраб; выспытываць, выспыт; дазнаваць. Выпрабовуй золата агнём, а дружбу грашамі. Выпрабуй на сабе. Ня выспытаўшы броду, ня сунься ў воду. Ён дазнаў многа гора ў жыцьці. На вясну будуць выспыты у школе.</li>
<li><strong>ИСПЯТНАТЬ</strong> — што, спаляміць, папляміць, парабаціць.</li>
<li><strong>ИССОП</strong> — м. гізоп.</li>
<li><strong>ИСТОР</strong> — м. страта.</li>
<li><strong>ИСТАЧИВАТЬ</strong> — што, прышыць шавецкім спосабам; прышыць.</li>
<li><strong>ИСТОЧАТЬ</strong> — што, вытачываць на такарным пастаўку; вытачываць.</li>
<li><strong>ИСТОК</strong> — м. вытак. Вытак ракі, вытак крыві.</li>
<li><strong>ИСТОПТАТЬ</strong> — што, стаптаць, затаптаць; здратаваць. Затаптаць нагамі памост, забрудзіць гразёй. Коні выдратавалі авёс.</li>
<li><strong>ИСТОЧНИК</strong> — м. крыніца; даўней крынь: Крыны же проливающе поток (Мінэя 1096 г.) Гортань твой яко крынь проливающи миро (Срезн.).</li>
<li><strong>ИСТЕРЕБИТЬ</strong> — што, выцерабіць.</li>
<li><strong>ИСТЕРЗАТЬ</strong> — каго, выстурзаць, стурзаць, стурзнуць, спатурзнік-рзніца.</li>
<li><strong>ИСТЕРИКА</strong> — ж. жаночая нэрвовая хвароба; гістэрыя, гістэрычка.</li>
<li><strong>ИСТЕРЯТЬ</strong> — што, вытраціць, выдаць.</li>
<li><strong>ИСТЕЦ</strong> — м. спазыстчык-чыца; сусцяжай. А коли супор, а любо сутяжай речеть (Вісл. статут 1347).</li>
<li><strong>ИСТЕЧЕНИЕ</strong> — тэрміну: зыход.</li>
<li><strong>ИСТИНА</strong> — ж. ўсё што праўдзіва, справядліва; праўда, праўдзіва, спраўдна; істасьць, істаўка, ісьціца. Ісьцівая праўда.</li>
<li><strong>ИСТЛИТЬ</strong> — што, сатліць, сатлець, вытлевак, вытлеў, вытлеўшы.</li>
<li><strong>ИСТОЛОЧИТЬ</strong> — траву, сталошыць, здратаваць, стаўчы.</li>
<li><strong>ИСТОЛКОВЫВАТЬ</strong> — што, каму; тлумачыць.</li>
<li><strong>ИСТОЛКОВАТЕЛЬ</strong> — м. тлумач, тлумачаньне.</li>
<li><strong>ИСТОЛСТА</strong> — прысл. стоўсна, стоўсны, стоўсьць.</li>
<li><strong>ИСТОМЛЯТЬ</strong> — каго, знураць, знурыўся, знураньне; зьнемагаць, зняможаны, зьнямога. Зьнямогся ад працы.</li>
<li><strong>ИСТОНИТЬ</strong> — што, сцяніць, ценкі,</li>
<li><strong>ИСТОРГАТЬ</strong> — што, браць, вырываць, сілай; вытыргаць, вытыргнуць; вырываць.</li>
<li><strong>ИСТОРЖЕНИЕ</strong> — ср. вытырг.</li>
<li><strong>ИСТОРИЯ</strong> — ж. лац. гісторыя, гісторык, гістарычны.</li>
<li><strong>ИСТОЧАТЬ</strong> — што, вытачаць, разьліваць. Сьлёзак вытачыш крыніцы. Разьлівае ласкавасьць сваю.</li>
<li><strong>ИСТОЩАТЬ</strong> — што, атушчаць, пустошыць, вычэрпываць. Не хвароба вычарпала яго, а недаедкі. Ён вычарпаў маетнасьць сваю. Я, праўда, атушчаю, пустошу дастаткі свае, але на добрыя справы. Цярпеньне маё вычарпалася.</li>
<li><strong>ИСТРАВИТЬ</strong> — што, спасьвіць, спаша.</li>
<li><strong>ИСТРЕБЛЯТЬ</strong> — што, нішчыць, вынішчаць, выгубляць.</li>
<li><strong>ИСТРЕБОВАТЬ</strong> — што, зажадаць. Зажадаўшы тлумачэньня, разгледзь справу.</li>
<li><strong>ИСТРЕПАТЬ</strong> — што, аб лёне і наагул валакне: вытрапаць; аб кнігах, вопратцы: схлюндрыць, зьдерці, злахматаць.</li>
<li><strong>ИСТРЕПОК</strong> — м. атропак, хлюндыр, дзярмень, лахмат.</li>
<li><strong>ИСТУКАН</strong> — м. паганскі бажок круглай работы; стод.</li>
<li><strong>ИСХОД</strong> — м. выхад, зыход, вынік. Чакаем выніку справы. Чакаем зыходу сонца. Выхад жыдоў з Егіпту.</li>
<li><strong>ИСХОДЯЩИЙ</strong> — аб дакумантах, выбываючы, адваротнае: паступаючы.</li>
<li><strong>ИСХОДАТАЙСТВОВАТЬ</strong> — — выстарацца.</li>
<li><strong>ИСХИЩАТЬ</strong> — што, выхватаць, выхват.</li>
<li><strong>ИСХЛОПОТАТЬ</strong> — што, выклапаціць, выстарацца.</li>
<li><strong>ИСЦАРАПАТЬ</strong> — што, зьдзярстаць, падзёрстаць. Хто гэта падзёрстаў рысунак? Дзе ты падзярстаў сабе рукі.</li>
<li><strong>ИСЦЕЛЯТЬ</strong> — што, вызгаяць, вызгаяцца, вызгойнасьць, вызгаіць, вызгойшчык, вызгойлівы. Ня можна вызгаіць, то лепш адсеч. Вызгойлівая рана, але пакуль выгаіцца часу трэба.</li>
<li><strong>ИСЧАДИЕ</strong> — ср. вызродзьдзе, вырадак, выродны.</li>
<li><strong>ИСЧЕЗАТЬ</strong> — прападаць бяз весьці, момантальна хавацца, рабіцца нявідомым; зьнікаць, знікомы, зьнеціцца. Зямная слава нікне як дым. Зьнікнуў з вачэй. Зьнеціўся бес у балоце.</li>
<li><strong>ИСЧЕРКИВАТЬ</strong> — што, скрэмзаць, скрэмзаны.</li>
<li><strong>ИСЧЕРПЫВАТЬ</strong> — што, вычэрпываць.</li>
<li><strong>ИСЧЕРТИТЬ</strong> — што, скрэсьліць, пакрэсьліць.</li>
<li><strong>ИСЧИСЛЯТЬ</strong> — што, вылічаць, чотаваць. Чотаваць гаворуць у Лідчыне.</li>
<li><strong>ИСЧИСЛЕНИЕ</strong> — ср. вылічэньне, вылічаньне.</li>
<li><strong>ИСЩЕЛОЧИТЬ</strong> — попел. вылужыць, выжлукціць.</li>
<li><strong>ИТОГ</strong> — м. вывад кождага складаньня, сколькі чаго наагул; сума, сумація; зьлічво. Слова зьлічво выражае ня суму, а „счет“ і дзеля гэтага ўжываньне яго ў першым значэньні памылковае.</li>
<li><strong>ИТОГО</strong> — прысл. усяго. Пішацца пад зьлічвом, супроць агульнай сумы.</li>
<li><strong>ИХТИОЛОГИЯ</strong> — ж. грэцк, навука аб рыбах; іхтыолёгія.</li>
<li><strong>ИХТИОЛИТ</strong> — м. грэцк. акамеўшая рыба; іхтыоліт.</li>
<li><strong>ИХТИОЗАВР</strong> — м. грэцк. дапатопнае выкопнае стварэньне, рыбаяшчар; іхтыозаўр.</li>
<li><strong>ИХ</strong> — заімак. іх, іхні. Гэта іхні загон. Жывем іх ласкамі, іхнімі ласкамі.</li>
<li><strong>ИЩЕЙКА</strong> — аб сабаках, ганчак, гончы.</li>
<li><strong>ИЕГОВА</strong> — м. жыдоўскае імя Бога; Ягова.</li>
<li><strong>ИЕРАРХ</strong> — м. грэцк. сьвятаразьверхнік: біскуп, архірэй, мітрапаліт; герарх, герархія.</li>
<li><strong>ИЕРЕЙ</strong> — м. грэцк. хрысьціянскі сьвятар; сьвятар.</li>
<li><strong>ИЕРОМОНАХ</strong> — м. грэц. манах-сьвятар; яраманах.</li>
<li><strong>ИЕРЕМИАДА</strong> — ж. сьлёзнае, плаклівае зажаленьне; ераміяда.</li>
<li><strong>ИЕРОГЛИФ</strong> — м. пісьмо умоўнымі рысункамі замест літараў; герогліф. Егіпецкіе герогліфы ведамы больш за іншыя.</li>
<li><strong>ИЕРУСАЛИМ</strong> — м. горад, даўнейшая сталіца жыдоўскага царства; Ерузалім.</li>
<li><strong>ИОРДАН</strong> — м. прорубка для водасьвяцьця на Вадохрышча; ярдан.</li>
<li><strong>ИЮЛЬ</strong> — м. сёмы месяц у годзе; ліпень.</li>
<li><strong>ИЮНЬ</strong> — м. шосты месяц у годзе; чэрвень.</li></ul>
</body>
</html>