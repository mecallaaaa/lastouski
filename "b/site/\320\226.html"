<!DOCTYPE html>
<html lang="be">
<head>
<meta charset="utf-8">
<title>Letter Ж - Lastouski Dictionary</title>
<script src="search.js"></script>
<style>
body { font-family: sans-serif; }
</style>
</head>
<body>
<nav><a href="index.html">Home</a></nav>
<h1>Letter Ж</h1>
<div>
<input type="text" id="search" placeholder="Search..." oninput="search()">
<div id="results"></div>
</div>
<ul><li><strong>ЖАБА</strong> — ж. полаз роду жаб; рапуха. Жаба, па расійску — лягушка.</li>
<li><strong>ЖАБРЫ</strong> — бакавыя прарэхі каля шчэлянаў рыбы; зябры.</li>
<li><strong>ЖАВОРОНОК</strong> — птутка Alauda; жаўрук, жаўрэц.</li>
<li><strong>ЖАЖДА</strong> — ж. позыў да піцьця; спрага, прагнасьць, прагнуць, прагненьне (ад „пражыцца“, рас. „жарится“ ва ўласным соку); Смага, не пачуцьцё хаценьня піць, а вынік хаценьня піць, засыханьне у губе і асяданьне засохшай сьліны на вуснах і языку.</li>
<li><strong>ЖАДНОСТЬ</strong> — прагавітасьць, прагавіты, прагацець.</li>
<li><strong>ЖАЛИТЬ</strong> — каго, калоць, рапіць тонкім вострывам; жыгаць, жыгнуў, жыгун; джгаць, джгнуў, джыгун; стрыкаць, стрыкнуў. Вужака, пчала жыгнула, джыгнула, джганула ў нагу. Крапіва стрыкаецца; Пастрыкаў сабе рукі крапівай. Дробная крапіва завецца жыгучка.</li>
<li><strong>ЖАЛО</strong> — ср. жагло, жыгала, джагло. Пчала як ужыгне, то і жагло сваё пакіне. Язык, як вужачае джагло, так і джыгае ў сэрца.</li>
<li><strong>ЖАЛКИЙ</strong> — годны жалю, літасьці; жаласны. Жаласны выгляд. Гэта жаласная песьня. Ён жаласна апавядае.</li>
<li><strong>ЖАЛЬ</strong> — ж, агульн. слав. жаль, жалець, жаласны, жальнік, магіла, магільнік (Богіна, Дзіс. пав.). Маецца каля Богіна, недалёка ад возера перадгістарычны магільнік, які называюць жальнік, а ўсё урочышча Жальбор. Праўдападобна жалейка, ад „жаль“.</li>
<li><strong>ЖАЛОСТНЫЙ</strong> — жаласьлівы.</li>
<li><strong>ЖАЛОВАТЬ</strong> — каго, любіць, мець у пашане і дарыць каму што; абдарываць, абдаровываць; надаваць, наданьне.</li>
<li><strong>ЖАЛОБА</strong> — ж. абжаленьне, жаліцца. Жаліўся мне ўнук, што ты яго уквяліў. Абжаліў у суд. Напішы абжаленьне ў суд.</li>
<li><strong>ЖАЛОВАНИЕ</strong> — ср. плата за працу; пэнсія, дажа. Сколькі дажы бярэш у месяц? (Празарокі, Вілейск. п.).</li>
<li><strong>ЖАЛЮЗИ</strong> — мн. нескл. франц. акянніцы з дашчэчак, праз якія укосам праходзіць сьвятло; рашатні, рашацень.</li>
<li><strong>ЖАНДАРМ</strong> — м. франц. вайсковая паліція; жандар, жандарскі.</li>
<li><strong>ЖАРГОН</strong> — м. франц. псаваная няўмеласьцю або</li>
<li><strong>ЖАР</strong> — м. высокая ступень, цяпла ад сонца, ці ад агня; пал, пякота, сьпека, гарачыня, упал. Летам у нас пачынаюцца упалы. Ня так дакучае само жніво, як тая сьпека, сьпякота. Гарачыня ад печы так і шугае.</li>
<li><strong>ЖАРКОЕ</strong> — ср. печаная мяса; пячэня, пражаніна.</li>
<li><strong>ЖАРИТЬ</strong> — што, пражыць, пражыцца. Пражаны гарох; пражаная бульба, яечня. Пражыць пячэню.</li>
<li><strong>ЖАРОТОК</strong> — дробныя жаркіе вугалькі; прысок.</li>
<li><strong>ЖАРОВНЯ</strong> — начыньне да трыманьня жару, гарачых вугалёў: жарніца.</li>
<li><strong>ЖАРКО</strong> — горача, палка, скварна. Небо от сквары Божества его вскурится (Срезн.).</li>
<li><strong>ЖАСМИН</strong> — расьц. Philadelphus coranarius; язьмін.</li>
<li><strong>ЖАТЬ</strong> — што, ціснуць, гнясьці, гнобіць, шчаміць, муліць. Ціснуць, муляюць боты. Шчэміць сэрца маё жаль непазбытны. Гняце цяжар зьверху ў ніз. Гнобіць пан наймітаў, як калісь гнобіў падданых. Сашчаміў рукі, зубы.</li>
<li><strong>ЖАТВА</strong> — жніво, жаць, жняя, жанцы.</li>
<li><strong>ЖЕВАТЬ</strong> — што, перамалываць зубамі; жваць, жве, жвакаць, жвякаць, жвакацца, жвакі, жваць, жвякун, жвак, жвака, жвачка, жвала; жумрыць, жамжурыць скоранька жваць, перамалываць зубамі.</li>
<li><strong>ЖГУЧИЙ</strong> — палкі, палкасьць. Палкае сонца. Палкае каханьне. Палкасьць у грудзёх чую. Палкі погляд. Палкае сэрца.</li>
<li><strong>ЖГУТ</strong> — хустка ці ручнік зьвіты вяроўкай; пытка.</li>
<li><strong>ЖДАТЬ</strong> — чаго, ждаць, жданьне, жданы, жданкі, ждальны, ждальнік; чакаць, чаканьне, чаканы, чаканьне, чакач.</li>
<li><strong>ЖЕЗЛ</strong> — м. посах, ляска. Ляска маршалкоўская, і біскупская.</li>
<li><strong>ЖЕЛАТИНА</strong> — ж. франц. жалятына; клейчык.</li>
<li><strong>ЖЕЛАТЬ</strong> — чаго, жадаць, жадзець — крэпка хацець чаго жаданьне, хаценьне, жадаба тое што расійскае, „алчба“, „жадность“.</li>
<li><strong>ЖЕЛАННЫЙ</strong> — жаданы, пажаданы. Пажаданы госьць. Пажаданьне. Найлепшые табе мае пажаданьні.</li>
<li><strong>ЖЕЛВАК</strong> — цьвёрдая, клубавістая пухліна на целе; жаўлак, жаўлаты; валбук, валдыр, вулдыр, вудыр.</li>
<li><strong>ЖЕЛЕ</strong> — франц. квашаніна, дрыжэль з фруктаў або ягад: дрыжэль.</li>
<li><strong>ЖЕЛЕЗА</strong> — анат. залоза, залозны; гручола, гручолы.</li>
<li><strong>ЖЕЛКНУТЬ</strong> — жоўкнуць, жуцець, жутлы, жоўць, жоўты, жаўцець. Жуцець, жутлы запісана каля Ільлі (Вілейск. пав.).</li>
<li><strong>ЖЕЛНА</strong> — чорны дзяцел, жаўна.</li>
<li><strong>ЖЕЛОБ</strong> — м. доўгая і вузкая ўклясласьць; жолаб, жалубіць, жалабок, жалубісты, жалонка, жалубаўка, вадасточны латок пры страсе да сьцяканьня вады, найчасьцей з бляхі.</li>
<li><strong>ЖЕЛТЫЙ</strong> — ад колеру, барвы, масьці; барвы сонца або золата, рожных адценкаў; жоўты, жоўценькі, жаўтаваты, жоўтасьць, жаўціня, жаўцізна, жаўтуха, жаўцянка, жаўтушка, жоўтны, жутлы, жуцець, жаўцяк, жаўтух, жаўтыш, жаўціць, жаўцець.</li>
<li><strong>ЖЕЛЧЬ</strong> — ж. анат. жоўць, жаўцявы; горыч і неспрыяйнасьць: жоўць, жоўцьны, жоўцьнасьць.</li>
<li><strong>ЖЕЛУДОК</strong> — м. анат. мясісты мяшок у версе брушной падзі ў якім ператраўляецца ежа; ён ляжыць ўсутыч пад груда-брушнай балонай („діафрагма“), становячы прадоўжаньне глытніцы, другім канцом, звужаючыся пераходзіць у кішку; жалудак, жалудкавы, жалудны; пехцяр.</li>
<li><strong>ЖЕЛУДЬ</strong> — плод дрэва дуба; жолуд, жалудны, жалуднік.</li>
<li><strong>ЖЕЛЕЗО</strong> — ср. коў, зялеза, зялезны, зялезца, зялезьнік, зялезісты, зялезіна, зялезіца, зелязняк, зелязянка. У нашай новай літэратуры на перакор народнаму зялеза, пачалі пісаць, нет ведама чаму „жалеза“, што зьяўляецца барбарызмам.</li>
<li><strong>ЖЕМАНИТЬСЯ</strong> — карэжыцца, карэжлівы; жамоніцца (Смален.).</li>
<li><strong>ЖЕМЧУГ</strong> — м. самародныя клубікі, якія творацца ў чарупках асобнай адмены смаўжоў, цэненыя нараўне з дарагімі каменьнямі; жанчуг, жанчужына, жанчужны, пэрла, пэрловы, пэрліцца.</li>
<li><strong>ЖЕНА</strong> — ж. замужняя жанчына; жана, жонка, жоначка, жанаваць, сужанка; палавіца, паплечніца.</li>
<li><strong>ЖЕНЩИНА</strong> — ж. наагул асоба жаночай постаці; жанка, жанчына, жаночы, жанкі, жанота, жанотлівы, жаноцкі. Часта ў мове нашай ужываюць замест жанка, польскі барбарызм „кабета“. Слова кабета нават у палякаў яшчэ ў XVI ст. лічылася лайчывым (гл. „Słownik języka polskiego“ Linde.), бо яно паходзіць ад „kobic̀“ — чараваць і азначае — чараўніца, ведзьма.</li>
<li><strong>ЖЕНИТЬСЯ</strong> — аб мужчыне, браць сабе жонку,</li>
<li><strong>ЖЕНОХОТСТВО, ЖЕНОБЕСИЕ</strong> — жанахотлівасьць, жаношальства.</li>
<li><strong>ЖЕНООБРАЗНЫЙ</strong> — жанопастатны, бабелісты, бабавісты.</li>
<li><strong>ЖЕНОУГОДЛИВЫЙ</strong> — жанопакорлівы, бабатул, бабатулькі.</li>
<li><strong>ЖЕНИРОВАТЬ</strong> — каго, франц. амбарасаваць, сароміць.</li>
<li><strong>ЖЕРДЬ</strong> — ж. адносна тонкі і доўгі шост; жэрдзь, жэрдка, жэрдачка, жардзісты, жардавіна, жардавік, плот з жардзьдзя; жардзіць, гарадзіць плот; жэрдня будова з жардзей да сушэньня гароху, выкі, канюшыны ці мядзіліны; жардаўня, жардавень аб тонкіх і высокіх людзях; жардняк, лес, прыгодны на жэрдзі.</li>
<li><strong>ЖЕРЕБЕЦ</strong> — м, някладзены конскі самец; жарабец, жарабок, жарабя, жаробчык, жаробная аб кабыле якая носіць плод; жарабіць, жарабятніца.</li>
<li><strong>ЖЕРЛИЦА</strong> — ж. вуда на шчупакоў; вудаўня.</li>
<li><strong>ЖЕРЛО</strong> — ср. горла, рыгво.</li>
<li><strong>ЖЕРНОВ</strong> — м. млынскі камень; жарнавень, жарнавы мн.: жарнаўні, жорны, жоранцы; жорнаклёў, жорасек, майстар які высякае жорны; жарнавік, жарновец, камень надатны да вырабу жорнаў.</li>
<li><strong>ЖЕРТВА</strong> — ж, пажыранае, што гіне, прападае; што аддаю, чаго пазбываюся безпаваротна; хто пацярпеў ад якіх прычын; ахвяра, ахвярнік, ахвяровываць. Арх.: жэртва.</li>
<li><strong>ЖЕРТВЕННИК</strong> — аўтар, аўтарны.</li>
<li><strong>ЖЕРТВОВАНИЕ</strong> — ср. ахвяраваньне.</li>
<li><strong>ЖЕРТВОВАТЕЛЬ</strong> — м. ахвяроўнік—роўніца, ахвярнасьць.</li>
<li><strong>ЖЕСТКИЙ</strong> — цьвёрды, каляны, жоскі, шорскі. Каляная скура, ледзь угнеш яе. Адзежа намокла спярша, пасьля замёрзла і зрабілася саўсім калянай, Акалянеў на холадзе. Каструбісты. Тканіна грубая, каструбістая. Цьвёрдая, жоская пасьцель. Жоскі чалавек. Шорская воўна, тканіна.</li>
<li><strong>ЖЕСТОКИЙ</strong> — жоскі, цьвёрды, у стасунку да другіх, чалавек без жаласьці, жаласьлівасьці; жорскі (ад „жарства“), жорскасьць, жарсьцець — станавіцца больш жоскім, неміласэрным. Шорскі, шорсткі ня ветлівы. Ветла адказаў, але жорска паступіў, і, наадварот, жорска гаварыў, але людзка паступіў.</li>
<li><strong>ЖЕСТ</strong> — м. франц. спокіў, кіў, спокіўкі, спокіўкам. Спокіўкам рукі паклікаў яго. Кінь ты ўсе гэты свае ківы і покіўкі рукамі. З нямым трэба на ківы гаварыць. Ён толькі зрабіў моўчкі спокіў рукой на знак сваей згоды.</li>
<li><strong>ЖЕСТЬ</strong> — ж. жалеза ў аркушах; бляха, бляшка, бляшаны, бляшанка, начыньне з бляхі: бляхар, майстар які робіць з бляхі рожныя вырабы; бляхарня, фабрыка дзе робяць бляху; бляхаваць, абіваць што бляхаю.</li>
<li><strong>ЖЕТОН</strong> — м. франц. адбітка на блясе рысунку ў форме мэдалю, шчыта і інш.: пазнамок.</li>
<li><strong>ЖЕЧЬ</strong> — што, паліць, паленьне, палкі; палена, палкасьць.</li>
<li><strong>ЖИВОЙ</strong> — агульн. слав. хто жыве, ў кім, або</li>
<li><strong>ЖИВИТЕЛЬНЫЙ</strong> — ажыўчы, ажыцяўляючы. Ажыўчая волага. Ажыўчая надзея. Ажыцяўляючая пабудка.</li>
<li><strong>ЖИВОДЕР</strong> — м. хто займаецца зьніманьнем скур з дохлай жывёлы; ракар, скуралуп, скуралупня, скуралупства. Што датыча слова ракар, то яно больш тасуецца да таго, хто абдзірае людзкія трупы, прынамні мне прыходзілася чуць яго ў гэтым значэньні, як лаянку.</li>
<li><strong>ЖИВОНАЧАЛИЕ</strong> — ср. жыцёпачатнасьць, жыцёпачатны.</li>
<li><strong>ЖИВОНОСНЫЙ</strong> — жыцьцяносны, жыцьцяносбіт.</li>
<li><strong>ЖИВОПИСЬ</strong> — умецтва выабражаць рэчы пры помачы фарб; малярства, малярскі, маляваць, малюнак.</li>
<li><strong>ЖИВОПИСНЫЙ</strong> — малёўны, маляўнічасьць. Малёўныя абразы зн. намаляваныя фарбамі. Малёўныя ваколіцы; прыгожыя, вартыя быць намаляванымі.</li>
<li><strong>ЖИВОПИТАТЕЛЬНЫЙ</strong> — насытны. У дзяжы падыходзісты, на стале насыцісты, людзям на здароўе (аб хлебе).</li>
<li><strong>ЖИВОСЕЧЕНИЕ</strong> — ср. роспаласьць.</li>
<li><strong>ЖИВОРОСЛЬ</strong> — ср. напоў жывёла, напоў расьціна напр. паліп, караль; жыварасьць.</li>
<li><strong>ЖИВОРИБНЫЙ САДОК</strong> — жыварыбны саднік, саднічок.</li>
<li><strong>ЖИВОТВОРИТЕЛЬНЫЙ</strong> — ажыцяўляючы, ажыцёўленьне, жывадзёйлівы.</li>
<li><strong>ЖИВОТВОРИТЕЛЬ</strong> — ажыцёўнік, жыцьцятворнік, жывадзецель.</li>
<li><strong>ЖИВОТРЕПЕЩУЩИЙ</strong> — жыватроплівы.</li>
<li><strong>ЖИВОТ</strong> — м. брушная падзь ад грудзей да лагі; жывот, жываты, жываток, жывоцік.</li>
<li><strong>ЖИВОТНОЕ</strong> — ср, усё што жыве і дыхае; жывёла, жывёліна, жывіна, жывінка, жывёлка, жывучы, жывучасьць, жывец.</li>
<li><strong>ЖИВОТНОРАСТЕНИЕ</strong> — ср. жыварасьць.</li>
<li><strong>ЖИВОТОДАТЕЛЬ</strong> — жыцьцёдавец, жыцьцёдаўчы.</li>
<li><strong>ЖИВОТОЛЮБЕЦ</strong> — жыцялюб.</li>
<li><strong>ЖИДКИЙ</strong> — нягусты, плаўкі, вадзяністы, процілеглае густому; рэдкі, радзець, рэдкаваты. Рэдкая крупеня. Рэдкае палатно. Чым вышэй мы падымемся ўверх тым радзейшае будзе паветра.</li>
<li><strong>ЖИДКОСТЬ</strong> — ж. свомасьць рэдкага; рэдкая матэрыя якая цячэ; цякоміна, цеклаць, цякомы, цякомісты, цякомлівы. Некаторыя замест цякоміна ўжываюць слова жыжка, якое ў народнай мове служыць тэрмінам для названьня сопару што выцякае з хлявоў, навозны сок. Праўда, мяйсцамі кажуць: Густыш зьеў, а жыжку пакінуў. Але такжа умеюць адказаць гаспадыні: Пашукай жыжкі за хлявом, а ня ў місе.</li>
<li><strong>ЖИЗНЬ</strong> — ж. агульн. слав.; жыцьцё, жыцьцёвы, жыцьцёвасьць, жыць. Трэба жыць, як набяжыць. Жыцьцё наша гаротнае. Жытка, жытамка. От так уся іх горкая жытка прад ачу і стаіць (Сержп. стр. 3).</li>
<li><strong>ЖИЗНЕНОСТЬ</strong> — жыцьцёвасьць, жывучасьць. Жыцьцёвая праўда так вучыць. Жывучы чалавек, жывёла. Гэта стварэньне жывучае.</li>
<li><strong>ЖИЗНЕДАТЕЛЬ</strong> — жыцядаўнік, жыцьцедавец.</li>
<li><strong>ЖИЗНЕОПИСАНИЕ</strong> — жыцёпіс, жыцьцепісец.</li>
<li><strong>ЖИЗНЕРАДОСТНЫЙ</strong> — жыцёрадасны.</li>
<li><strong>ЖИЗНЕСПОСОБНЫЙ</strong> — жыцьцёздатны.</li>
<li><strong>ЖИЛА</strong> — ж. тоўстае валакно, ніткі, зьвязкі або трубачкі ў целе чалавека і жывёлы; жылы, жыла, жыльны, жылаваты, жылкваты, жыліцца, натужацца.</li>
<li><strong>ЖИЛЕТ</strong> — м. фр. безрукаўная кароткая вопратка да паясьніцы; спанцэрка, з польскага кажуць: камізэлька.</li>
<li><strong>ЖИЛЕЦ м. ЖИЛИЦА</strong> — ж. хто жывы, або каму яшчэ суджана жыць; жыхар, жыхарка, жыхарскі. Чалавек які часова пражывае у кватэры; кватэранец, кватэранскі, кватэранцы, кватараваць.</li>
<li><strong>ЖИЛИЩЕ</strong> — ср. дзе жывуць людзі; жыльлё, жытло, пожыцьва, пожыцень, пожытнік, пожтны, пожытка, пожыць. Людзькія пожыцьвы называюць; хата, дом, харомы. Паеду да цёткі на пожытку. Наша жытло, займае цяпер пожыцень ці то, бач, кватэранец (Полацк),</li>
<li><strong>ЖИМОЛОСТЬ</strong> — дрэва кустовае, Lonicera; бружмель, бружмеліна.</li>
<li><strong>ЖИРАНДОЛЬ</strong> — м. фр, вялікі падсьвечнік на многа сьвечак, стаячы або вісячы; павук, сьвечнік, светаш.</li>
<li><strong>ЖИР</strong> — м. тук, клушч. Сьвінны тук унутранны сала, верхні саланіна; авечы, барані, казліны і каровій лой; рыбі — тук; зайчы — скром, адгэтуль названьне зайца „скромчык“, „скрамчак“; птушачы — гусінны, курынны, качый шмаляц; мядзьведжы — сала; бабровы — тусьцень; тук выраблены з малака — масла; з калапень, маку, ільнянага семя — алей, дабываны з алівак — аліва; чорны рыбій тук да мазаньня скуры — ворвань; выганяны са смалістага дрэва — дзёгаць. Тук, тучна, тучыць, тучнець, тучнасьць, тучненькі, затаўка, або затука заправа стравы з якога колечы туку, найчасьцей разцертага сала. клушч, клусты, клусьцець, клусьтасьць, клускі, клускасьць, клусьціць.</li>
<li><strong>ЖИРОВАЯ ТКАНЬ</strong> — клушчавая, тканка.</li>
<li><strong>ЖИРОВАЯ КЛЕТКА</strong> — клушчавая клетка.</li>
<li><strong>ЖИРОВОЕ ВЕЩЕСТВО</strong> — клушчавая матэрыя.</li>
<li><strong>ЖИРНЫЙ СУП</strong> — клусты юшнік, клустая страва.</li>
<li><strong>ЖИТЬ</strong> — быць жывым, істнаваць; жыць, жыве, жыцца, жыцьцёвы.</li>
<li><strong>ЖИТЕЛЬСТВО</strong> — аселасьць.</li>
<li><strong>ЖИТЕЛЬСТВОВАТЬ</strong> — жыць, пражываць.</li>
<li><strong>ЖИТЕЛЬ</strong> — жыхар, жыхарства.</li>
<li><strong>ЖИТНИЦА</strong> — ж. гумно.</li>
<li><strong>ЖМУРИТЬ</strong> — закрываць вочы павекамі; сплюскаць, сплюснуць. Сплюсну ў вочы, — кажацца аб тым хто задрамаў і аб тых хто памер (Дзісна). Самжыць. Ледь толькі самжыў павекі; мжыцца, выдаецца мітурыцца; мжонка, тое што прымітурылася ў дрэмцы; самжыў, прысьніў (Зьдзітава). Мітурыцца, зьмітнуць, мітаць, мітурга, мітурасы. Чаго ты мітурышся („жмуришься“, „жмуриш глаза“). Зьмітнуў крыху, — ня спаў, а толькі здрамнуў. Чаго ты мітаеш вачамі? Толькі зьмітнуў павекі, ажны мне прымітурылася, што я дома. Калі я ішла каля магільніка прымітурылася мне, што нехта белы ківаецца, ажны была гэта бяроза (Полацак). Мітурасы, бред у гарачцы (Нікіфор). Мікрыць, мікрыцца. Вочы мікрацца, самі счыняюцца. Так спаць хочацца, што ў вачах мікрыцца (Орша). Мікраць — „ильлюзія“, абман зроку. Мікрынка барвісты клубік, якія здаюцца чалавеку калі засыпае, згэтуль мікры-дробры, злудны. Мікрыцца ў вачу, знача як бытцам сыплюцца барвістыя клубікі.</li>
<li><strong>ЖМЫХИ</strong> — мн. ашакі.</li>
<li><strong>ЖОКЕЙ</strong> — м. англ. конны слуга, які езьдзіць за панам; гайдук.</li>
<li><strong>ЖОМ</strong> — м. цісло, гнёт.</li>
<li><strong>ЖРАТЬ</strong> — што, жорці, жарэ жарунок, жарун, жарво, жормя-жарэ, пожырам-жарэ, абжора, пражора, пожыр, пожырка. На такіх жаруноў пожыру не набярэшся. На пожырку прышоў. Пожыр або пошыр, корм для скацежы. Лета мокрае, дык пошару, пожыру прыдзецца дакупляць (аб сене і саломе).</li>
<li><strong>ЖРЕБИЙ</strong> — м. кон, канаваць, наканована, канавацца.</li>
<li><strong>ЖРЕЦ</strong> — м. паганскі сьвятар; духоўнік не хрысьціянскай веры, аўтарнік, валхвец.</li>
<li><strong>ЖУЖЖАТЬ</strong> — выдаваць голас падобны да разцягнутага ж або з, надобна шчумялём, пчолам; бзычэць, бунець, брынець, дзунець, зыкань. зучэць, гімець.</li>
<li><strong>ЖУИРОВАТЬ</strong> — франц. вясёла жыць, пацешацца жыцьцём, праводзіць час на сьвецкіх забавах гуляць, гуляка.</li>
<li><strong>ЖУК</strong> — м. агульнае названьне каляна крылай жамяры; жук, жучок, жучаўка. Жукавіна, жукавінка, вочка, шчыток у пярсьцёнку. Пярсьцёнак з адамантавай жукавінкай.</li>
<li><strong>ЖУПЕЛ</strong> — м. гаручая смала, гарачыня і сморад; сопар.</li>
<li><strong>ЖУРАВЛЬ</strong> — м. вялікі птах заводу чапель; жураў, журава, журавы, журавель. журавіха, жораў.</li>
<li><strong>ЖУРНАЛ</strong> — м. франц. дзеннік, штодзенная запісь.</li>
<li><strong>ЖУРНАЛИСТ</strong> — м. ф. выдавец, рэдактар часопісі.</li>
<li><strong>ЖУРНАЛИСТИКА</strong> — часапісьменніцтва.</li>
<li><strong>ЖУРЧАТЬ</strong> — выдаваць ціхі аднастайны голас, гаворыцца аб цякучай вадзе; дзурчэць, дзунець, дунець.</li>
<li><strong>ЖУЧИТЬ</strong> — каго, жуціць (ад „жуткі“ страшны), зн. страшыць, прабіраць лаяць.</li></ul>
</body>
</html>