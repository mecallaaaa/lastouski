<!DOCTYPE html>
<html lang="be">
<head>
<meta charset="utf-8">
<title>Letter А - Lastouski Dictionary</title>
<script src="search.js"></script>
<style>
body { font-family: sans-serif; }
</style>
</head>
<body>
<nav><a href="index.html">Home</a></nav>
<h1>Letter А</h1>
<div>
<input type="text" id="search" placeholder="Search..." oninput="search()">
<div id="results"></div>
</div>
<ul><li><strong>АБАЖУР</strong> — м. фр. заслона на сьвятло, на сьвечку, лямпу; засьня, застка, ад „засень“ — цень; засьва мейсца зацененае, засьцісты даючый цень; наўзасьці знаходзячыйся ў цяню, ў заценку: зацьма, зацьмежа, зацямненьне.</li>
<li><strong>АББАТ</strong> — м. фр. ігумен каталіцкага манастыра — апат. Со двома опаты. сирѣчь игумены. або архимандриты (Срезн.)</li>
<li><strong>АБОРИГЕН</strong> — м. лац. першыя пасяленцы краю першапачатковыя, пракавечныя жыхары: пракаветнікі, первабытнікі, тутэйшыя. Мы людзі тутэйшыя, пракаветнікі, а не якая набрыдзь чужацкая. Ён ня тутэйшы: бацька яго з мазуроў прыехаў і тут асеў.</li>
<li><strong>АБЕРАЦИЯ</strong> — ж. лац. фіз. разсыпнасьць ламаных праменяў сьвятла абэрацыя, злуда, улуда зроку.</li>
<li><strong>АБОРДАЖ</strong> — м. марск. зчэпка двох вадаплаваў у бітве: прычэпка меншага да большага вадаплава: закіданьне крукоў на воражы вадаплаў — абардаж, сусчэп.</li>
<li><strong>АБОРТ</strong> — м. лац. мэд. спарон плада, спарожа жывата; ад слова „апаражняць“; спарожыць; наўспораж. Кроплі наўспораж живата.</li>
<li><strong>АБРЕВИАЦИЯ</strong> — ж. лац. пісьмо пад цітламі, скарот. Першыя друкі т. зв. інкунабулы друкаваліся са скаротамі.</li>
<li><strong>АБРИКОС</strong> — м. плод і дрэва Armenia vulgaris. марэля.</li>
<li><strong>АБСОЛЮТНЫЙ</strong> — лац. развязаны, аб справах духоўных; аб рэчах — бязмежны, безумоўны. безадносны, незраўнаны, самаісты, аддзельны і поўны; абсалютны, самапраудны.</li>
<li><strong>АБСОЛЮТИЗМ</strong> — — абсалютызм.</li>
<li><strong>АБСТРАКТНЫЙ</strong> — м. лац. недапасаваны, незастасаваны, адарваны, супроцьлеглае: дапасаваны, датасаваны, канкрэтны: абстрактны, абстракцыя.</li>
<li><strong>АВАНГАРД</strong> — ж. франц. перадавая часьць войск, авангард, наўпяродны, чалавы, научольны.</li>
<li><strong>АВАНС</strong> — м. тарг. выдача часьці грошы наперад; задатак, заўдавацца. Не заўдавайся з ім у грашовых справах. Заўдаўся ў куплях, а цяпер німа выхаду.</li>
<li><strong>АВГУСТ</strong> — восьмы месяц у годзе; жнівень.</li>
<li><strong>АВДИЕНЦИЯ</strong> — паслуханьне, прыймо. Былі ў яго на прыйме.</li>
<li><strong>АВРОРА</strong> — ж. чырвоны паяс на кругазоры да ўсходу сонца, золак, сьвітаньне; досьвітак.</li>
<li><strong>АВТОБИОГРАФИЯ</strong> — ж. напісанае самым апісаньне свайго жыцьця; аўтобіаграфія, самарыс.</li>
<li><strong>АВТОКРАТИЯ</strong> — ж. грэцк. самаўласьце, аўтакрація.</li>
<li><strong>АВТОКРАТ</strong> — самаўладнік; аўтакрат.</li>
<li><strong>АВТОНОМИЯ</strong> — самаўрадаванньне, кіраваньне, самім сваімі справамі; аўтаномія, самарадзтва.</li>
<li><strong>АВТОР</strong> — м. лац. тварэц чаго, пісьменьнік; аўтор, аўторства, аўторскі.</li>
<li><strong>АВТОРИТЕТ</strong> — м. лац. выслоў або цьверджаньне вядомага чалавека прыйманае на веру без перасудаў; аўтарытэт, павага.</li>
<li><strong>АГЕНТ</strong> — м. лац. асоба, якой даручана справа ад асобы-ж, грамады, таварыства ці ўраду; ніжэйшая ступень поўнамочніка аднэй дзяржавы пры другой; агент, даручнік.</li>
<li><strong>АГИТАЦИЯ</strong> — ж. лац. намова, падбураньне, падбіваньне, каптаваньне; агітація, агітатар, агітаваць.</li>
<li><strong>АГНЕЦ</strong> — м. ягнец, ж. ягніца, с. ягнё, ягмё, ягнячы; ягнятніца водзячая ягнят авечка, жанка даглядаючая ягнят. Ягмак, гадавалае ягнё.</li>
<li><strong>АГОНИЯ</strong> — ж. грэцк. змаганьне жыцьця са сьмерцю; кананьне, непрытомнасьць паміраючага. Канае, а за зельле хапае. Каб табе такое кананьне, як гэта праўда. Перад кананьнем прызнаўся.</li>
<li><strong>АГРАМАНТЫ</strong> — м. мн. франц. барвістыя пляцёнкі са шнуркоў да абшываньня жаночых шат; крэплі, (ад „крапаць“), кутазіва, кутазьнік, майстар робячый кутазіва.</li>
<li><strong>АГРАФА</strong> — ж. франц. зашпілка, запінка, засьцібка, засьцібнуць; сушпілка, наўсушпіль.</li>
<li><strong>АГРОНОМИЯ</strong> — ж. грэцк. навука земляробства, ратайства; аграномія, поляведаньне.</li>
<li><strong>АГРИКУЛЬТУРА</strong> — земляробства, ратайства.</li>
<li><strong>АДАМОВО ЯБЛОКО</strong> — цьвёрды выступ на горле чалавека; коўцік. Каўтаць, глытаць. Каўтач памаўзьлівы ў ядзе чалавек, пьяніца; каўтнуць, глынуць, выпіць на скорую руку.</li>
<li><strong>АДРЕС</strong> — м. франц. надпісь на лісьце, пасылцы; адрэс, аселасьць, надпісь.</li>
<li><strong>АД</strong> — ж. грэцк. пекла, пякельны; пякеліць пекліць-рабіць закалот, нязгоду, сварку; пякельнік, грэшнік, жыхар пекла; пеклаводнік, сварлівец. Сызпеклый, з пекла паходзячый; наўзпекле, перадпекле; падысподная, скрозьдоная, апраметная, тхлань.</li>
<li><strong>АДЬЮТОР</strong> — м. лац. памочнік падручнік.</li>
<li><strong>АДЬЮНКТ</strong> — м. лац. памочнік акадэміка, або прафэсара; асыстэнт.</li>
<li><strong>АДЬЮТАНТ</strong> — м. лац. вайсковы афіцэр для паручэньняў і перадачы загадаў, ад‘ютант, паручнік.</li>
<li><strong>АЖИО</strong> — ср. неск. тарг. італьян. пераплата, наддача пры абмене аднэй манэты на другую; лажа лажніца, лажня, крама дзе мяняюць грошы; лажовае, плата за абмен грошы: лажнік, мяняльнік грошы: лажберка, купчаньне грашамі.</li>
<li><strong>АЖУР</strong> — франц. нескл. наскрозная работа рысункаў з нітак, матэрьялу і мэталю, прасьвечаючаяся наскрозь; ажур, прозрасьць, празрысты.</li>
<li><strong>АЗБУКА</strong> — ж. сабраньне ў парадку ўсіх літар; падручнік да навучаньня літар, букар, букаўнік.</li>
<li><strong>АЗАРТ</strong> — м. газард; задор, задорысты.</li>
<li><strong>АЙВА</strong> — ж. дрэва і плод Cidonia vulgaris nigra гдуля.</li>
<li><strong>АИСТ</strong> — м. пералётны птах з сямьі чапель; бусел; буслай, гультай; буслаіць, гультаіць, валондацца бяз працы.</li>
<li><strong>АКАР</strong> — Acarus, моль: тля, тля мучная сырная.</li>
<li><strong>АКАЦИЯ</strong> — ж, названьне дрэва: Acacia Robinia i Caragana, гарошнік. гарошкавае дрэва, акація.</li>
<li><strong>АКАФИСТ</strong> — м. грэцк. царкоўная хвалебная песьня; акафіст; ў каталікоў — літанія; хваласьпеў.</li>
<li><strong>АКИ</strong> — црк. і стар.: як бытцам.</li>
<li><strong>АКЛИМАТИЗИРОВАТЬ</strong> — што, каго, лац. прысваіваць, прывучаць да новых варункаў, клімату; акліматызаваць, прыжывечываць.</li>
<li><strong>АКОМПАНИРОВАТЬ</strong> — муз. фр., падыгрываць; трымаць другі згодны голас, акампанаваць, ўтараваць.</li>
<li><strong>АКОРД</strong> — м. франц. муз. поўнагалосьсе, сазгучча, стройнасьць згукаў; поўны падбор струн для муз. інструманта; акорд, лад, созгук.</li>
<li><strong>АКРИДА</strong> — црк. шаранча.</li>
<li><strong>АКРОБАТ</strong> — м. грэцк. танцор на вяроўках: акрабат, лазмак, лазмацтва.</li>
<li><strong>АКРОСТИХ</strong> — м. грэцк. верш, дзе пачатковыя літары радкоў складаюць імя, слова, сказ; акрасьціх, скрытаслоў.</li>
<li><strong>АКСЕЛЬБАНТ</strong> — м. ням. пляцёнка са шнуркоў ношаная урадоўцамі на грудзёх; стугры. Наш ураднік стугры носіць на грудзёх. Паліцэйскаму стугра, што папу барада.</li>
<li><strong>АКТИВНЫЙ</strong> — дзейны, жыцьцёвы, жывы не бязчынны, ня мёртвы; актыўны, дзейны, чынны.</li>
<li><strong>АКТЕР и АКТРЫСА</strong> — тэатральны артыст, мастак, сцэнічны мастак, стар.: глумец, скамарох. Актар, акторка.</li>
<li><strong>АКЦИЯ</strong> — ж. фр. часць, дзялянка ў гандлі, ў прамысловасьці, ў таварыстве; акція, бонда.</li>
<li><strong>АКЦЕНТ</strong> — м. фр. змоцнены націск голасу на галоснай літары, на цэлым слове або на цэлай</li>
<li><strong>АЛАВАСТР</strong> — м. мяккі, белы і каляровы камень з якога выразаюць начыньня і фігуркі; серчана кіслая вапна: алябастар.</li>
<li><strong>АЛЕБАРДА</strong> — ж. ням. пяхотная зброя, сякера і дзіда на доўгім дрэўку; галябарда.</li>
<li><strong>АЛЛЕГОРИЯ</strong> — м. грэцк. высказ, абраз, рэзьба, у пераносным значэньні; алягорыка, пераносьня.</li>
<li><strong>АЛЛЕЯ</strong> — ж. франц. дарога абсаджаная дрэвамі: прасада (памылкова „прысада“, слова паходзіць ад „садзіць“, не ад „абсада“ ў значэньні аправы). Ад гасьцінца да двара ідзе ліповая прасада. Сярод прасад — гасьцінец біты (Я. Купала).</li>
<li><strong>АЛКАТЬ</strong> — галадаць, быць галодным, марыцца голадам: хацець есьці; крэпка хацець, жадаць чаго; лакнуць. Лачны, галодны. Лачнець, рабіцца галодным, галадзець. Узлакнуць, захацець есьці, зажаць чаго. Лачнасць, хцівасьць у простым і пераносным значэньні,</li>
<li><strong>АЛМАЗ</strong> — м. першы па цьвёрдасьці, па блеску і цэннасьці з дарагіх каменяў; адамант; а калі шліфаваны, яйцавіднай формы — дыямант. Адамант названьне агульнае; брыльянт той-жа адамант, больш каштоўны дзеля поўнай шліфоўкі. Адамантшчык, таргуючый гэтымі каменямі, юбілер.</li>
<li><strong>АЛТАРЬ</strong> — м. аўтар, ахвярнік, падвышэньне рожнай формы, на якім народы, кожды па веры сваей, прыносяць Богу ахвяры: аўтарны яго датычачый, аўтарнік, слуга аўтара.</li>
<li><strong>АЛТЫН</strong> — м. татар. старасьвецкая сярэбраная манэта 6 грошы; шастак. Шэсьць дзён малаціла, шастак зарабіла.</li>
<li><strong>АЛФАВИТ</strong> — алфабат, букарнік, букарніца.</li>
<li><strong>АЛЫЙ</strong> — татар. сьветла, ярка-чырвоны; пунсовы; пунсавець, станавіцца ярка чырвоным; пунсалікі — чырвонааблічны, чырвонатвары. Пучкі ружы ўжо пунсавеюць. Пунсавее дакуль маладзее. Пунсалікі хлопчык.</li>
<li><strong>АЛЬБИНОС</strong> — м. лац. чалавек з прычыны хваробы скуры маючый белыя валасы і скуру, прычым вочы бываюць чырвоныя; альбінос белясымень, бялёсасьць.</li>
<li><strong>АЛЬМАНАХ</strong> — м. арабск. каляндар, штогоднік; альманах.</li>
<li><strong>АЛЬПАГА</strong> — ж. саета, саетовы, саян жаночае адзеньне шытае з саеты.</li>
<li><strong>АЛЮВИАЛЬНЫЙ</strong> — геалог.: прамыты вадой, намыўны, наточны.</li>
<li><strong>АЛЮМИНИЙ</strong> — м. хім. мэталь дабываны з гліны, аснова гліны, так сама як аснова жалеза іржа: алюмін, глінец.</li>
<li><strong>АЛЯПОВАТЫЙ</strong> — нехламяжы.</li>
<li><strong>АМАЛЬГАМА</strong> — ж. хім. злучэньне, зьлітак другіх мэталяў з жывым серабром; залатую амальгаму робяць для пазалоты праз агонь; сьліба. Сьлібное золата. Сьлібмоўка, злучэньне мэталю з жывым серабром.</li>
<li><strong>АМБАР, АНБАР</strong> — м. будынак для перахову збожжа, а часам і для другіх тавараў; клець, сьвіран (калі пры будынку маецца асьвер).</li>
<li><strong>АМВОН</strong> — м. грэцк. падвышэньне для прамоўцы; амбона царкоўная, моўніца сьвецкая.</li>
<li><strong>АМПУТАЦИЯ</strong> — ж. лац. адрэзаньне чэляса цела, адняцьце. Руку аднялі.</li>
<li><strong>АМУЛЕТ</strong> — м. арабск. кудмень, кудменчык.</li>
<li><strong>АМУРЫ</strong> — м. мн. франц. мілаваньнеся, мілосныя забегі; залецанкі, аморы.</li>
<li><strong>АНАХОРЕТ</strong> — м. грэцк. пустэльнік.</li>
<li><strong>АНАФЕМА</strong> — ж. грэцк. царкоўнае пракляцьце, адлучэньне ад царквы; вылучэньне з грамады веручых; праклён, анатэма.</li>
<li><strong>АНГАЖИРОВАТЬ</strong> — франц. прасіць, запрашаць, заручацца.</li>
<li><strong>АНГЕЛ</strong> — м. грэцк. анел, анельскі, анёлападобны, аналодумны. На людзях анёл, а</li>
<li><strong>АНГЛИЗИРОВАТЬ</strong> — каня, абрэзаць каню хвост па ангельску, падрэзаўшы сухія жылы спадысподу хваставіны; куртаць.</li>
<li><strong>АНЕКДОТ</strong> — м. грэцк. кароткае па зьместу і сьціслае ў выкладзе апавяданьне аб выдатным, або забаўным здарэньні; анэгдот, показка.</li>
<li><strong>АНЕМИЯ</strong> — м. грэцк, мэд. недакровіца.</li>
<li><strong>АНИС</strong> — м. расьціна з сямьі парасонікавых Pimpinella Anisum, аныж. Аныжоўка — гарэлка на аныжу прыгатаваная, гатунік яблака.</li>
<li><strong>АНОМАЛИЯ</strong> — ж. грэцк. не падобнасьць да звычайнага, адступленьне ў якім небудзь явішчы прыроды; анамалія, збочаньне.</li>
<li><strong>АНОНИМ</strong> — м. грэцк. — няпознамка.</li>
<li><strong>АНТИДОТ</strong> — м. грэцк. лек супроць атруты, адатрута.</li>
<li><strong>АНТИЛОПА</strong> — ж. сарна.</li>
<li><strong>АНТИК</strong> — м. лац. старасьвеччына, старасьвецкая рэч, старавеціна, стараветны, стараветнік, маючый заняцьце са старасьвеччынай; стараветня — крама для прадажы старых рэчаў, кніг і інш.</li>
<li><strong>АНТИПАСХА</strong> — ж. нядзеля. па Вялікадні, тыдзень св. Ѳамы. Радаўніца, Наускі Вялікдзень.</li>
<li><strong>АНТИПАТИЯ</strong> — ж. лац. нехаць, адраза. Я чую да гэтага чалавека нейкую ўнутраную нехаць. Адразы сваей скрываць не магу.</li>
<li><strong>АНТОНОВ ОГОНЬ</strong> — лек. амярцьвеньне чэляса ці часьці цела, якое аддзяляецца і адпадае як нежывое; чорная сьнедзь, гангрэна, вогнік.</li>
<li><strong>АНТРАКТ</strong> — ж. франц. прыстанак, пярорва.</li>
<li><strong>АНТРАША</strong> — фр. нескл. скок у танцы са шчоканьнем ботамі, або з пераменай нагі, падскок, шчакаузень.</li>
<li><strong>АНТРОПОЛОГИЯ</strong> — ж. грэцк., навука аб чалавеку, чалавекаведаньне.</li>
<li><strong>АНТРОПОМОРФИЗМ</strong> — м. грэц., прыдаваньне выдуманым істотам чалавечай падобнасьці, чалавекападобленьне.</li>
<li><strong>АНШЛАГ</strong> — м. ням., вывеска, наклейка.</li>
<li><strong>АОРТА</strong> — ж. грэцк., цар-жыла, пачатковая, першая і самая грубая баявая жыла ў целе, выходзячая проста з левай палавіны сэрца, тутніца. З яе выдзяляюцца ў галаву баявыя жылы (сонныя) і ў рукі (лутніцы).</li>
<li><strong>АПАТИЯ</strong> — ж. грэцк., роўнадушнасьць, безцікаўнасьць.</li>
<li><strong>АПЕЛЬ</strong> — ж. грэцк., знак ці голас (сыгнал) трубой конніцы для збору; збор, покліч.</li>
<li><strong>АПЕЛЬСИН</strong> — м. голяндзк., дрэва і плод Citrus aurantiorum; аранжа, аранжык. Купі мне мама аранжыка. Годзі табе з гнілым носам у аранжы лезьці. Аранжыкі жыдоўка прадае.</li>
<li><strong>АПЕТИТ</strong> — м. лац. позыў да ежы; жадаедзь, апэтыт, смач. Пасьля хваробы жадаедзь у яе вялікая: ўсё просіць то тое, то сёе дай. Млосна, а жадаедзі німа. Смач да яды мае. На калач знойдзем смач.</li>
<li><strong>АПЛОДИРОВАТЬ</strong> — каму, франц, біць у ладкі, пакляскаць, покляскі. Яму покляск людзкі не патрэбен. Выступ, прамову яго пакрылі густымі покляскамі. Кляснуў ў далоні завучы слуг сваіх.</li>
<li><strong>АПОКАЛИПСИС</strong> — м. грэцк. царк. відзежа св. Ап. Яна Багаслова; выяўленьне, апакаліпса.</li>
<li><strong>АПОПЛЕКСИЯ</strong> — м. грэцк, хвароба; паляруш.</li>
<li><strong>А ПО СЕМУ</strong> — адлі. Адлі я і зрабіў так.</li>
<li><strong>АПРЕЛЬ</strong> — чацьверты месяц у гаду; красавік.</li>
<li><strong>АПТЕКА</strong> — ж. грэцк. установа дзе прыгатоўваюць і прадаюць лекарствы; зельня, зялейня, зялейнік, — аптэкар, прадавец лекарстваў. Зайдзі ў зялейню, купі зельля, лекарства. Зялейнік ня лечыць, а калечыць. Зеліць, заліць — рабіць выцяг з зёлак пры помачы настаіваньня: Трэба вызаліць у сьпірце карані дзевасілу і націрацца тым</li>
<li><strong>АРАВА</strong> — ж. арава. Бурлацкая арава цягнецца (Даль). Арава бурлакоў пьяных ўвалілася ў карчму.</li>
<li><strong>АРАПНИК</strong> — м. доўгі раменны біч, бізун; бізуншчык хто арудуе бізуном; бізуніць, бізаваць біць бізуном.</li>
<li><strong>АРАП</strong> — м. ад прыроды чорнаскуры чалавек, ураджэнец гарачых краёў, асабліва Афрыкі; мурын, мурынскі да яго датычны. Чорны, як мурын.</li>
<li><strong>АРБА</strong> — ср. нескл. павозка па двох колах бедка.</li>
<li><strong>АРБУЗ</strong> — м. расьціна і ядомы плод Curcubita Citrullus кавун.</li>
<li><strong>АРЕНА</strong> — ж. лац. мейсца да барацьбы, бітвы, перагонаў, відовішч, майдан, ток.</li>
<li><strong>АРЕСТ</strong> — м. франц. задзяржаньне чалавека пад старожай, вартай, увязьненьне; арышт. Дамовы арышт. Арыштавалі тавар на рынку. Арыштант, стар. вязень. Арыштанцкія харчы. Арыштанцкае жыцьцё, паступаньне.</li>
<li><strong>АРИСТОКРАТИЯ</strong> — ж. грэцк., дзяржаўны лад, дзе вышэйшая ўлада ў руках паноў, магутаў, вяльможаў, асобнага высшага стану, што перадае свае прывілеі ў патомнасьць, па роду. Грашавая арыстакрацыя, багачы, сьвежа збагацеўшыя купцы. Арыстакрацыя духовая, сабраньне людзей вучоных разумных, асьвечаных.</li>
<li><strong>АРИМАН</strong> — м. пэрс. міт. уасобленьне, злой цёмнай сілы — Гармей (Срезн.), супраціўная яму сіла дабра і сьвятла уасабляецца пэрсамі ў Гормузе (рас. Ормузд).</li>
<li><strong>АРИФМЕТИКА</strong> — ж. грэцк. навука аб лічэньні; арытмэтыка, арытмэтычны.</li>
<li><strong>АРИЕРГАРД</strong> — м. франц. пазадны, пазаднік.</li>
<li><strong>АРКА</strong> — ж. лац. перакінутая праз адлегласьць дуга, столь, скляпеньне сьцяной: аблук, выгба. Рымская выгба круглая зьверху, усходняя — вастраватая,</li>
<li><strong>АРКАН</strong> — м. татар. вяроўка пятлёй лавіць коней на пашы, зьвярыну на ўловах, а часам і ворага на вайне; сілно, сіляць: Нашто засіляцца — лезьць у пятлю. Ажаніўся — што засіліўся. Сядзіць вудаль на ляду, падпер кіям бараду, сілявачку сіляе, на вяровачку нізае. Захлыска. На захлыску каня улавіў. Захлыскі разставіў на зайцаў.</li>
<li><strong>АРКТИЧНЫЙ</strong> — паўночны, датычны паўночнае буклі (полюса), або паўклуббя (полушарія) зямлі — сіверны; сіверны круг, сіверны паяс.</li>
<li><strong>АРМИЯ</strong> — ж. франц. дзяржаўнае сухапутнае войска, пяхота і конніца; армія, армейны, армеяц, армейшчына.</li>
<li><strong>АРМЯК</strong> — м. матар., тканіна з воўны і вярблюджага пуху, вырабляная б. ч. татарамі; кучбай. Суконная вопратка зшытая з армячыны, кучбаю і наагул шырокая вопратка халатам, — чугай.</li>
<li><strong>АРОМАТ</strong> — м. грэцк. добрапахнасьць, пахнасьць, прыемны пах; водар. Водар прыемны са сьвежага сена. Вохнасць. Вохнасьць тхне з кветніка. Прыемная вохнасьць ад кадзіва. Вохны гарошык пасеяла.</li>
<li><strong>АРСЕНАЛ</strong> — м. франц. будынак дзе перахоўвуецца зброя і вайсковыя прыналежнасьці; збройня.</li>
<li><strong>АРТАЧИТЬСЯ</strong> — дыбіцца, ўздыбіцца, на дыбы стануць, пайсьці. Аськірзацца. Набяры вады ў губу, то і будзеш маўчаць, не станеш аськірзацца з мужам. (Сержпут.).</li>
<li><strong>АРТЕЛЬ</strong> — ж., слова таго-ж караня, што і рота, але з перастаноўкай першых літар; таварыства, брацтва; сябрына, сябраваць, сяброўшчына. Сябраннае права апісана ў Статуце В. Кн. Літоўскага.</li>
<li><strong>АРТИКУЛ</strong> — м. лац. даўней значыла: аддзел, стацьця; артыкул.</li>
<li><strong>АРТИЛЛЕРИЯ</strong> — ж. франц. цяжкая агнястрэльная зброя, не ручная: гармата, гарматная служба, гарматнік, гарматніцкі.</li>
<li><strong>АРТИСТ</strong> — м. франц. чалавек які займаецца прыгожым мастацтвам; больш ужываецца аб музыкантах, малярах, танцорах; кудзейнік „скоморохове, кудейнице и глумце“ (Архіў Тур.-Пінскай Архіепіскопіі). Мастак, мастацкі, мастачыць.</li>
<li><strong>АРТИШОК</strong> — м. фрукт расьціны Cinara Scolimus, карштук.</li>
<li><strong>АРХИ</strong> — грэцк. пачат. само па сабе ня ўжываецца, а перад другімі словамі, калі трэба падняць іх у найвышэйшую ступеню; архібіскуп, архімандрыт, архіпастыр, архісправядлівец.</li>
<li><strong>АРХАНГЕЛ</strong> — м. грэцк. арханел, арханельскі.</li>
<li><strong>АРХИТЕКТУРА</strong> — ж. грэцк. будаўнічнае мастацтва: архітэктура. У нар. песьнях захавалася слова дойлід у значэньні будаўнічага. А ў Турове, на мураве, тры дойліды цэркаўку стаўлялі.</li>
<li><strong>АССОЦИАЦИЯ</strong> — ж. франц. зграмаджаньне, сабраньне, таварыства, сувязь, змова дзеля якой колечы агульнай мэты.</li>
<li><strong>АСПИД</strong> — м. грэц. ядавітая зьмяя: баечны зьмей, цмок.</li>
<li><strong>АСТМА</strong> — ж. грэцк. мэд. хвароба — разшырэньне лёгкіх, удушша, удушлівы, удушлівец.</li>
<li><strong>АСТРОНОМИЯ</strong> — ж. грэцк. навука аб небе, зорніцтва, астраномія.</li>
<li><strong>АСТРОЛЯБИЯ</strong> — ж. грэцк. землямерны прыбор,</li>
<li><strong>АТАКОВАНИЕ</strong> — франц. напад, наступленьне.</li>
<li><strong>АТЕИЗМ</strong> — м. грэцк. бязвернасьць, нявера ў Бога, бязбожнік, бамбіза.</li>
<li><strong>АУДИЕНЦИЯ</strong> — лац. паслуханьне, прыймо.</li>
<li><strong>АФИША</strong> — ж. франц. апавестка на паперы аб якім колечы відовішчы, сабраньні, прадажы; публікатка; стар. арх. аклічны ліст.</li>
<li><strong>АФОРИЗМ</strong> — м. грэцк. кароткі і ясны высказ; афарызм.</li>
<li><strong>АФРОНТ</strong> — м. франц. асабістая зьнявага, зьняважаньне гонару.</li></ul>
</body>
</html>